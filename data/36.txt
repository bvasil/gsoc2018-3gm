E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

677

8 Φεβρουαρίου 2018

ΤΕΥΧΟΣ  ΠΡΩΤΟ

Αρ. Φύλλου 22

NOMOΣ ΥΠ’ ΑΡΙΘΜ. 4517
Κύρωση της πράξης ολοκλήρωσης της Σύμβα-
σης Δωρεάς Εθνικής Τράπεζας της Ελλάδος υπέρ
του Ελληνικού Δημοσίου και του Ν.Π.Δ.Δ. Γ.Ν.Α.
«Ο Ευαγγελισμός - Οφθαλμιατρείο Αθηνών -
Πολυκλινική» και άλλες διατάξεις.

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Εκδίδομε τον ακόλουθο νόμο που ψήφισε η Βουλή:

Άρθρο πρώτο

Κυρώνεται και αποκτά ισχύ νόμου η από 17.7.2017
πράξη ολοκλήρωσης της Σύμβασης Δωρεάς της Εθνικής
Τράπεζας της Ελλάδος υπέρ του Ελληνικού Δημοσίου και
του Ν.Π.Δ.Δ. Γενικού Νοσοκομείου Αθηνών «Ο ΕΥΑΓΓΕ-
ΛΙΣΜΟΣ - ΟΦΘΑΛΜΙΑΤΡΕΙΟ ΑΘΗΝΩΝ - ΠΟΛΥΚΛΙΝΙΚΗ»
που αφορά στην εγκατάσταση ιατροτεχνολογικού και
νοσοκομειακού εξοπλισμού, καθώς και στη διαμόρφωση
της πυλωτής για την ανάγκη στέγασης τμημάτων και
εκπαιδευτικών κέντρων στο Γ.Ν.Α. «Ο ΕΥΑΓΓΕΛΙΣΜΟΣ -
ΟΦΘΑΛΜΙΑΤΡΕΙΟ ΑΘΗΝΩΝ - ΠΟΛΥΚΛΙΝΙΚΗ». Το κείμενο
της σύμβασης έχει ως εξής:

ΠΡΑΞΗ ΟΛΟΚΛΗΡΩΣΗΣ ΤΗΣ ΣΥΜΒΑΣΗΣ
ΔΩΡΕΑΣ ΕΘΝΙΚΗΣ ΤΡΑΠΕΖΑΣ ΤΗΣ ΕΛΛΑΔΟΣ
ΥΠΕΡ ΤΟΥ ΕΛΛΗΝΙΚΟΥ ΔΗΜΟΣΙΟΥ ΚΑΙ ΤΟΥ
Γ.Ν.Α. «Ο ΕΥΑΓΓΕΛΙΣΜΟΣ - ΟΦΘΑΛΜΙΑΤΡΕΙΟ
ΑΘΗΝΩΝ - ΠΟΛΥΚΛΙΝΙΚΗ»

Στην Αθήνα σήμερα την 17.7. 2017 στο Μέγαρο Μελά
της Εθνικής Τράπεζας της Ελλάδος, επί της συμβολής
των οδών Αιόλου 93 και Σοφοκλέους, μεταξύ αφενός
μεν της ανωνύμου εταιρείας με την επωνυμία «ΕΘΝΙΚΗ
ΤΡΑΠΕΖΑ ΤΗΣ ΕΛΛΑΔΟΣ», η οποία εδρεύει στην Αθή-
να επί της οδού Αιόλου 86 και εκπροσωπείται νόμιμα
από τον Διευθύνοντα Σύμβουλο Λεωνίδα Φραγκιαδά-
κη, καλούμενη εφεξής χάριν συντομίας «Ο Δωρητής»
αφετέρου δε των:

1) Αικατερίνης Παπανάτσιου, Υφυπουργού Οικονομι-
κών που κατοικοεδρεύει στην Αθήνα επί της οδού Κα-
ραγεώργη Σερβίας 10.

2) Χρήστου Σπίρτζη, Υπουργού Υποδομών και Μετα-
φορών που κατοικοεδρεύει στου Παπάγου επί της οδού
Αναστάσεως 2 και Τσιγάντε.

3) Παύλου Πολάκη, Αναπληρωτή Υπουργού Υγείας,
που κατοικοεδρεύει στην Αθήνα επί της οδού Αριστο-
τέλους 17 και

4) Παναγιώτας Γκουλάκη - Μητσάκη, Διοικήτριας του
Γ.Ν.Α. «Ο ΕΥΑΓΓΕΛΙΣΜΟΣ - ΟΦΘΑΛΜΙΑΤΡΕΙΟ ΑΘΗΝΩΝ -
ΠΟΛΥΚΛΙΝΙΚΗ» και εκπροσώπου αυτού, που κατοικοε-
δρεύει στην Αθήνα επί της οδού Υψηλάντου 45, συμφω-
νήθηκαν και έγιναν αποδεκτά τα ακόλουθα:

Την 01-12-2010 υπεγράφη μεταξύ της «ΕΘΝΙΚΗΣ ΤΡΑ-
ΠΕΖΑΣ ΤΗΣ ΕΛΛΑΔΟΣ», του Ελληνικού Δημοσίου και του
Γ.Ν.Α. «Ο ΕΥΑΓΓΕΛΙΣΜΟΣ» Σύμβαση Δωρεάς της ETE
προς το Γ.Ν.Α. «Ο ΕΥΑΓΓΕΛΙΣΜΟΣ» με την οποία ο Δωρη-
τής ανέλαβε την κατασκευή νέας πτέρυγας σύγχρονων
χειρουργείων σε τμήμα του οικοπέδου - οικοδομικού
τετραγώνου του Νοσοκομείου συνολικής δαπάνης έως
€ 30.000.000. Η Σύμβαση αυτή κυρώθηκε δυνάμει του
άρθ. 78 του νόμου 3918 /2011 (ΦΕΚ Α΄ 31/02.03.2011).
Η κατασκευή της νέας πτέρυγας των σύγχρονων χει-
ρουργείων έχει ολοκληρωθεί σύμφωνα με τα προβλεπό-
μενα από την Σύμβαση Δωρεάς. Χάριν των ενεργειών και
της χρηστής διαχείρισης του Δωρητή δεν εξαντλήθηκε το
ποσό των € 30.000.000 (περιλαμβανομένου του Φ.Π.Α.).
Προς  τον  σκοπό  της  ολοκλήρωσης  της  σύμβασης
δωρεάς τα μέρη συμφωνούν το απόμειναν ποσό μέχρι
την συμπλήρωση των € 30.000.000 να διατεθεί σε συ-
μπληρωματικά και συναφή με το κύριο αντικείμενο της
σύμβασης δωρεάς έργα, ως ακολούθως:

Α) ΙΑΤΡΟΤΕΧΝΟΛΟΓΙΚΟΣ ΚΑΙ ΝΟΣΟΚΟΜΕΙΑΚΟΣ ΕΞΟ-

ΠΛΙΣΜΟΣ

Κατά την υλοποίηση της σύμβασης δωρεάς του έργου
προέκυψε αδήριτη ανάγκη, κατόπιν σχετικών αιτημά-
των του Ευαγγελισμού, την ικανοποίηση των οποίων
απεδέχθη ο Δωρητής στα πλαίσια της καλής πίστης και
συναλλακτικών ηθών, για τις εργασίες προμήθειας και
εγκατάστασης του παρακάτω εξοπλισμού (αξίας περι-
λαμβανομένου του ΦΠΑ):
85.958,55 €
1. Χειρουργική τράπεζα
12.418,08 €
2. Χειρουργικός προβολέας
11.288,94 €
3. Στήλη οροφής χειρ/γείου
89.790,00 €
4. Κλίβανος Κεντρικής αποστείρωσης
4.100,00 €
5. Πίνακας ελέγχου χειρ/γείων
89.052,00 €
6. Κονσόλες ανάνηψης
7. Σύστημα μεταφοράς ασθενών
172.138,50 €
8. Ιατρικός και Ξενοδ/κός εξοπλισμός  993.787,94 €
9.298,80 €
9. Καρότσια αποστείρωσης
10. Επαγωγικά ηλεκτρόδια
39.606,00 €

678

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 22/08.02.2018

Β) ΔΙΑΜΟΡΦΩΣΗ ΠΥΛΩΤΗΣ ΚΑΙ ΙΑΤΡΟΤΕΧΝΟΛΟΓΙΚΟΣ

ΕΞΟΠΛΙΣΜΟΣ

1.  Στον  υφιστάμενο  χώρο  της  Πυλωτής  (επίπε-
δο 2) της Νέας Πτέρυγας Χειρουργείων θα κατασκευ-
ασθούν:

α) Το Τμήμα Αιμοδοσίας του νοσοκομείου, στο Δυ-
τικό τμήμα της Πυλωτής, που περιλαμβάνει Αίθουσα
Αιμοδοσίας, Εργαστήρια, Γραφεία Προσωπικού και Βο-
ηθητικούς χώρους. Καταλαμβάνει επιφάνεια περίπου
745μ2.

β) Η Κύρια Είσοδος της Νέας Πτέρυγας στον Κεντρι-
κό Άξονα της Πυλωτής, που περιλαμβάνει τον κεντρικό
Προθάλαμο του κτιρίου και βοηθητικούς κοινόχρηστους
χώρους. Καταλαμβάνει επιφάνεια περίπου 318μ2.

γ) Το Εκπαιδευτικό Κέντρο στο Ανατολικό τμήμα της
Πυλωτής, όπου θα στεγασθούν χώροι που εξυπηρετούν
τις Εκπαιδευτικές Λειτουργίες του Νοσοκομείου και πε-
ριλαμβάνει Αμφιθέατρο, Βιβλιοθήκη και τους απαραί-
τητους βοηθητικούς χώρους. Καταλαμβάνει επιφάνεια
περίπου 862 μ2.

2. Προμήθεια και εγκατάσταση σύγχρονου στεφα-
νιογράφου για την κάλυψη επειγουσών αναγκών του
νοσοκομείου. Το μηχάνημα θα εγκατασταθεί σε ήδη δι-
αμορφωμένο χώρο του 3ου επιπέδου της νέας πτέρυγας.
3. Προμήθεια και εγκατάσταση εξοπλισμού Ανάνηψης

Καρδιο - Νευροχειρουργικών Περιστατικών.

4. Εφόσον παραμείνει αδιάθετο υπόλοιπο μέχρι τα
€ 30.000.000 αυτό θα διατεθεί για την κάλυψη των ανα-
γκών του Γ.Ν.Α. «Ο ΕΥΑΓΓΕΛΙΣΜΟΣ» σε ιατροτεχνολογικό
εξοπλισμό.

Ο κατ’ αρχήν εκτιμώμενος προϋπολογισμός των πα-
ραπάνω εργασιών ανέρχεται στο ποσό των € 3.151.700
περιλαμβανομένου ΦΠΑ και αναλύεται στο Παράρτημα
της παρούσας πράξης.

Για την υλοποίηση των παραπάνω θα εκπονηθούν με-
λέτες και προδιαγραφές οι οποίες θα εγκριθούν από τις
αρμόδιες υπηρεσίες.

Κατά τα λοιπά ισχύουν οι όροι της από 01-12-2010
Σύμβασης Δωρεάς που έχει κυρωθεί με νόμο από τη
Βουλή (νόμος 3918 / ΦΕΚ A΄ 31/02.03.2011, άρθρο 78).

Τεύχος Α’ 22/08.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

679

Άρθρο δεύτερο
(άρθρο 1 της Οδηγίας 2016/1214/ΕΕ)

Στο τέλος του άρθρου 9 του π.δ. 25/2008 (Α΄50) προ-

στίθενται εδάφια ως εξής:

«Για την εφαρμογή των προτύπων και προδιαγραφών
του Παραρτήματος του προηγουμένου εδαφίου, όλα τα
κέντρα αίματος και οι νοσοκομειακές υπηρεσίες αιμο-
δοσίας διαθέτουν και χρησιμοποιούν, στο πλαίσιο του
συστήματος  ποιότητας,  τις  κατευθυντήριες  γραμμές
ορθής πρακτικής που ορίζει το Εθνικό Κέντρο Αιμοδο-
σίας (Ε.ΚΕ.Α.). Για τον ορισμό των κατευθυντήριων αυ-
τών γραμμών, το Ε.ΚΕ.Α. λαμβάνει πλήρως υπόψη του
τις λεπτομερείς αρχές και τις κατευθυντήριες γραμμές
ορθής παρασκευαστικής πρακτικής του πρώτου εδα-
φίου του άρθρου 47 της Οδηγίας 2001/83/ΕΚ, καθώς
και τις κατευθυντήριες γραμμές ορθής πρακτικής που
αναπτύχθηκαν από κοινού από την Επιτροπή και την
ευρωπαϊκή διεύθυνση για την ποιότητα των φαρμάκων
και της υγειονομικής περίθαλψης του Συμβουλίου της
Ευρώπης και δημοσιεύτηκαν από το Συμβούλιο της Ευ-
ρώπης».

Άρθρο τρίτο
Παράταση προθεσμιών διαδικασίας
εκκαθάρισης Ε.Ο.Π.Υ.Υ.

Το τρίτο εδάφιο της περίπτωσης α΄ της παρ. 7 του άρ-
θρου 90 του ν. 4368/2016 (Α΄ 21) αντικαθίσταται ως εξής:
«Έως 31.12.2018 τα Νοσοκομεία του Ε.Σ.Υ., τα στρατι-
ωτικά Νοσοκομεία, τα Νοσοκομεία ειδικού καθεστώτος,
τα λοιπά Ν.Π.Δ.Δ. και οι λοιπές δημόσιες δομές παροχής
υπηρεσιών υγείας και τα ιδιωτικά φαρμακεία (αποκλει-
στικά για την παροχή φαρμάκων προς ασφαλισμένους
του Ε.Ο.Π.Υ.Υ.) εξαιρούνται της διαδικασίας εκκαθάρισης
και εντάσσονται σε αυτή από 1.1.2019».

Άρθρο τέταρτο
Απαλλαγή φαρμακείων από διημερεύσεις
και διανυκτερεύσεις

Η παρ. 5 του άρθρου 9 του ν. 1963/1991 (Α΄138) αντι-

καθίσταται ως εξής:

«5. Σε φαρμακοποιούς ή φαρμακεία που δηλώνουν ότι
θα τηρήσουν σύμφωνα με την παράγραφο 3 διευρυμένο
πέραν του υποχρεωτικού ωραρίου, δεν επιτρέπεται η χο-
ρήγηση απαλλαγής από την υποχρέωση: α) διημέρευσης,
εφόσον το διευρυμένο ωράριο δηλώθηκε για το χρονι-
κό πλαίσιο της εφημερίας από 08:00 π.μ. έως 21:00 μ.μ.
και για όσο χρόνο τηρεί το ωράριο αυτό, και β) διανυ-
κτερεύσεων, εφόσον διευρυμένο ωράριο δηλώθηκε για
το χρονικό πλαίσιο της διανυκτέρευσης από 21:00 μ.μ.
έως 08:00 π.μ. και για όσο χρόνο τηρεί το ωράριο αυτό».

Άρθρο πέμπτο
Προμήθεια Φαρμάκων από το ΚΕ.ΕΛ.Π.ΝΟ.

Στο άρθρο 12 του ν.δ. 96/1973 (Α΄172) προστίθεται

παράγραφος 2, ως εξής:

«2. Το  Κέντρο  Ελέγχου  και  Πρόληψης  Νοσημάτων
(ΚΕ.ΕΛ.Π.ΝΟ.), το οποίο συστάθηκε με το άρθρο 26 του
ν. 2071/1992 (Α΄123), μπορεί, για την εκπλήρωση των
σκοπών του, να προμηθεύεται φάρμακα για ανθρώπινη
χρήση από κατόχους Άδειας Κυκλοφορίας και Χονδρικής
Πώλησης Φαρμάκων, τηρουμένων των διατάξεων του

ν. 4412/ 2016 (Α΄147), με ανώτατη τιμή τη νοσοκομεια-
κή, όπως ορίζεται στα Δελτία Τιμών του άρθρου 17 ή σε
άλλες διατάξεις».

Άρθρο έκτο

1. Στην παρ. 9 του άρθρου 66 του ν. 4316/2014 (Α΄ 270)

επέρχονται οι εξής τροποποιήσεις:

α) στο δεύτερο εδάφιο οι λέξεις «έτους 2016» αντικα-

θίστανται ως εξής: «έτους 2018»,

β) στο τρίτο εδάφιο η ημερομηνία «31.12.2017» αντι-

καθίσταται με την ημερομηνία «30.9. 2018».

2. Το δεύτερο εδάφιο της παρ. 4 του άρθρου 43 του

ν. 4484/2017 (Α΄ 110) αντικαθίσταται ως εξής:

«Από τη ρύθμιση αυτή εξαιρείται, για τα έτη 2016, 2017
και 2018, η χορηγούμενη αποζημίωση για την προμήθεια
στολής στους διασώστες, πληρώματα ασθενοφόρων του
ΕΚΑΒ, που προβλέπεται από την παρ. 1 του άρθρου 30
του ν. 4024/2011 (Α΄ 226), όπως αυτή τροποποιήθηκε
και ισχύει».

3. Οι συμβάσεις ΣΤ-1 και ΣΤ-2 που έχουν συναφθεί στο
πλαίσιο της 5/2012 Διακήρυξης της Επιτροπής Προμη-
θειών Υγείας (Ε.Π.Υ.), για το μοριακό έλεγχο των μονάδων
αίματος, παρατείνονται από την ημερομηνία λήξης τους,
για χρονικό διάστημα ενός (1) έτους από τη λήξη τους,
εφόσον η αξία τους δεν υπερβαίνει το 25% των ισχυου-
σών συμβάσεων.

Άρθρο έβδομο

Η παρ. 13 του άρθρου 18 του ν. 4354/2015 (Α΄176)

αντικαθίσταται ως εξής:

«13. Οι αρμόδιες Υπηρεσίες οφείλουν να συμπληρώ-
σουν τα πεδία «κλάδος» και «ειδικότητα» της Εφαρμογής
του Μητρώου Ανθρώπινου Δυναμικού του Ελληνικού
Δημοσίου «Απογραφή» μέχρι τις 14.3.2018. Σε περίπτω-
ση μη συμπλήρωσης των ως άνω πεδίων μέχρι την ημε-
ρομηνία αυτή, το επίδομα επικίνδυνης και ανθυγιεινής
εργασίας παύει να καταβάλλεται μετά τον Απρίλιο του
2018».

Άρθρο όγδοο

1. Το άρθρο 15 του ν. 3370/2005 (Α΄176) τροποποιείται

ως εξής:

α) Η παράγραφος 2 αντικαθίσταται ως εξής:
«2. Το Ε.Κ.ΕΠ.Υ. διοικείται από Διοικητή πλήρους και
αποκλειστικής απασχόλησης και Υποδιοικητή πλήρους
απασχόλησης, με τριετή θητεία, που ορίζονται με από-
φαση του Υπουργού Υγείας. Ο Διοικητής και ο Υποδι-
οικητής του Ε.Κ.ΕΠ.Υ. μπορεί να είναι είτε ιατρός, με ει-
δικότητα Παθολογίας ή Καρδιολογίας ή Χειρουργικής
Πνευμονολογίας ή Αναισθησιολογίας ή Νεφρολογίας,
είτε πτυχιούχος Α.Ε.Ι., σε κάθε περίπτωση δε, πρέπει
να  έχει  αποδεδειγμένη  εμπειρία  στην  αντιμετώπιση
επειγουσών καταστάσεων και μαζικών καταστροφών
και γενικά στη διαχείριση κρίσεων. Την επαγγελματική
ιδιότητα του ιατρού οφείλει να διαθέτει οπωσδήποτε ο
ένας από τους δύο. Το ύψος των αποδοχών του Διοικητή
ισούται με τις αποδοχές του Διοικητή Υγειονομικής Πε-
ριφέρειας και το ύψος των αποδοχών του Υποδιοικητή
ισούται με τις αποδοχές του Υποδιοικητή Υγειονομικής
Περιφέρειας.

680

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 22/08.02.2018

Στις θέσεις του Διοικητή και Υποδιοικητή της παρού-
σας παραγράφου δύναται να τοποθετούνται υπάλληλοι
που υπηρετούν σε Φορείς της Γενικής Κυβέρνησης, με
αυτοδίκαιη απόσπαση από το φορέα στον οποίο υπηρε-
τούν. Μετά τη λήξη ή διακοπή της θητείας τους επανέρ-
χονται στο φορέα όπου υπηρετούσαν και στην οργανική
θέση που κατείχαν. Η θητεία στη θέση του Διοικητή ή
Υποδιοικητή θεωρείται ως θητεία σε θέση ευθύνης σε
υπηρεσία του φορέα όπου ανήκει η οργανική τους θέση
και συνεκτιμάται ως προσόν για την υπηρεσιακή εξέλιξή
τους, εφόσον έχει διαρκέσει τουλάχιστον ένα (1) έτος. Αν
μέχρι την έναρξη ισχύος της απόφασης διορισμού που
εκδίδεται σύμφωνα με το πρώτο εδάφιο της παρούσας,
κατείχαν θέση ευθύνης στο φορέα που υπηρετούσαν,
η θέση αυτή μετά την απόσπαση και μέχρι τη λήξη της
καλύπτεται με αναπλήρωση, κατά τα οριζόμενα στην
παρ. 4 του άρθρου 87 του ν. 3528/2007 (Α΄26)».

β) Το πρώτο και το δεύτερο εδάφιο της παραγράφου

5 αντικαθίστανται ως εξής:

«5. Ιατροί του κλάδου ιατρών Ε.Σ.Υ., πλην Συντονι-
στών Διευθυντών, και στρατιωτικοί ιατροί, επιτρέπεται
να απασχολούνται στο Ε.Κ.ΕΠ.Υ., για τη διασφάλιση της
εικοσιτετράωρης λειτουργίας αυτού, με απόφαση του
Υπουργού Υγείας. Για την απασχόλησή τους αυτή αμεί-
βονται από τον προϋπολογισμό του Υπουργείου Υγείας,
σύμφωνα με τις διατάξεις της παρ. 1 του άρθρου 140
του ν. 4472/2017, εκτός από τους ιατρούς του ΕΚΑΒ, οι
οποίοι αμείβονται από τον προϋπολογισμό του ΕΚΑΒ.
Οι στρατιωτικοί ιατροί που απασχολούνται στο Ε.Κ.ΕΠ.Υ.
αποζημιώνονται από τον προϋπολογισμό του Υπουρ-
γείου Υγείας, κατ’ αναλογική εφαρμογή της καταβολής
αποζημίωσης για εφημερίες που λαμβάνουν οι Επιμελη-
τές Β΄, σύμφωνα με τις κείμενες διατάξεις».

2. Η προηγούμενη παράγραφος ισχύει αναδρομικά
από την ημερομηνία δημοσίευσης του ν. 4486/2017
(Α΄115), ήτοι από τις 7.8.2017.

Άρθρο ένατο

Το  πρώτο  εδάφιο  της  παρ.  4  του  άρθρου  8  του

ν. 4498/2017 (A΄ 172) αντικαθίσταται, ως εξής:

«4. Οι υποψηφιότητες υποβάλλονται ηλεκτρονικά στη
διεύθυνση ανθρώπινου δυναμικού της Δ.Υ.ΠΕ. εντός
προθεσμίας, η οποία ορίζεται με την απόφαση έγκρισης
της προκήρυξης των θέσεων».

Άρθρο δέκατο

Στο τέλος της παρ. 2 του άρθρου 12 του ν. 4498/2017

(Α΄172) προστίθενται τα εξής εδάφια:

«Στα Συμβούλια της περίπτωσης α΄ της παρ. Θ΄ του
άρθρου 4 του ν. 3754/2009, εάν δεν υπηρετεί Συντονι-
στής Διευθυντής σε νοσοκομείο της οικείας υγειονομι-
κής περιφέρειας, στη θέση του Συντονιστή Διευθυντή
και του αναπληρωτή του ορίζονται ιατροί με βαθμό
Συντονιστή Διευθυντή της ίδιας με την κρινόμενη θέση
ειδικότητας, από άλλη υγειονομική περιφέρεια. Στα συμ-
βούλια της περίπτωσης β΄ της παρ. Θ΄ του άρθρου 4 του
ν. 3754/2009, εάν στο οικείο τμήμα δεν υπηρετεί ιατρός
με βαθμό Συντονιστή Διευθυντή ή δεν υπηρετεί ιατρός
της ίδιας με την κρινόμενη θέση ειδικότητας ή η θέση
δεν εντάσσεται οργανικά σε κάποιο τμήμα, στη θέση Συ-
ντονιστή Διευθυντή και του αναπληρωτή του ορίζονται
ιατροί με βαθμό Συντονιστή Διευθυντή της ίδιας με την
κρινόμενη θέση ειδικότητας, οι οποίοι υπηρετούν σε νο-
σοκομεία της ίδιας ή άλλης υγειονομικής περιφέρειας».

Άρθρο ενδέκατο

Η ισχύς του παρόντος ισχύει από τη δημοσίευσή του

στην Εφημερίδα της Κυβερνήσεως.

ΠΡΟΫΠΟΛΟΓΙΣΜΟΣ ΔΙΑΜΟΡΦΩΣΗΣ ΠΥΛΩΤΗΣ ΚΑΙ ΙΑΤΡΟΤΕΧΝΟΛΟΓΙΚΟΥ ΕΞΟΠΛΙΣΜΟΥ

Περιγραφή

Κόστος με ΦΠΑ €

ΠΑΡΑΡΤΗΜΑ

Αιμοδοσία
Εκπαιδευτικό Κέντρο
Κύρια είσοδος - Κοινόχρηστοι Χώροι
Αμοιβή Μελέτης και Επίβλεψης Πυλωτής
Αμοιβή Προμελέτης Διασκευής Τμήματος Επειγόντων Περιστατικών
Υπηρεσίες Συμβούλων
Προμήθεια και Εγκατάσταση Στεφανιογράφου
Προμήθεια και Εγκατάσταση Εξοπλισμού ΑΚΑ/ΝΧ

Γενικό Σύνολο:

700.000
995.000
150.000
372.000
80.300
114.400
610.000
130.000
3.151.700

A/A

1
2
3
4
5
6
7
8

Τεύχος Α’ 22/08.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

681

Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου

του Κράτους.

Αθήνα, 8 Φεβρουαρίου 2018
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ


Οικονομικών
ΕΥΚΛΕΙΔΗΣ ΤΣΑΚΑΛΩΤΟΣ


Υγείας
ΑΝΔΡΕΑΣ ΞΑΝΘΟΣ

Υποδομών και Μεταφορών
ΧΡΗΣΤΟΣ ΣΠΙΡΤΖΗΣ

Οι Υπουργοί

Αναπληρωτής Υπουργός
Οικονομικών
ΓΕΩΡΓΙΟΣ ΧΟΥΛΙΑΡΑΚΗΣ

Αναπληρωτής Υπουργός
Υγείας
ΠΑΥΛΟΣ ΠΟΛΑΚΗΣ

Υφυπουργός
Οικονομικών
ΑΙΚΑΤΕΡΙΝΗ ΠΑΠΑΝΑΤΣΙΟΥ

Διοικητικής Ανασυγκρότησης
ΟΛΓΑ ΓΕΡΟΒΑΣΙΛΗ

Θεωρήθηκε και τέθηκε η Μεγάλη Σφραγίδα του Κράτους.

Αθήνα, 8 Φεβρουαρίου 2018

Ο επί της Δικαιοσύνης Υπουργός
ΣΤΑΥΡΟΣ ΚΟΝΤΟΝΗΣ

684

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 22/08.02.2018

Την ευθύνη για  την  εκτύπωση,  διαχείριση  και  κυκλοφορία  των  φύλλων  της  Εφημερίδας
της Κυβερνήσεως, (ΦΕΚ) στην έντυπη και ηλεκτρονική έκδοση, έχει το Εθνικό Tυπογραφείο
το οποίο αποτελεί δημόσια υπηρεσία η οποία υπάγεται στο Υπουργείο Διοικητικής Ανασυ-
γκρότησης. Το Εθνικό Τυπογραφείο έχει επίσης την ευθύνη για την κάλυψη των εκτυπωτικών
αναγκών του Δημοσίου. (ν. 3469/2006, Α΄ 131).

ΥΠΗΡΕΣΙΕΣ ΠΟΥ ΠΑΡΕΧΕΙ ΤΟ ΕΘΝΙΚΟ ΤΥΠΟΓΡΑΦΕΙΟ

1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ)

Η ηλεκτρονική μορφή των ΦΕΚ διατίθεται δωρεάν από την ιστοσελίδα www.et.gr. Για
τα ΦΕΚ που δεν έχουν ψηφιοποιηθεί και καταχωρισθεί στην πιο πάνω ιστοσελίδα δίνεται η
δυνατότητα δωρεάν αποστολής με ηλεκτρονικό ταχυδρομείο, μετά από αίτηση που υποβάλ-
λεται ηλεκτρονικά με τη συμπλήρωση ειδικής φόρμας.

Η έντυπη μορφή των ΦΕΚ διατίθεται για μεμονωμένα φύλλα με το ανάλογο κόστος από
το τμήμα Πωλήσεων απευθείας ή με ταχυδρομική αποστολή μέσω αίτησης παραγγελίας στα
ΚΕΠ, ενώ για ετήσια συνδρομή από το τμήμα Συνδρομητών. Tο κόστος για ασπρόμαυρο ΦΕΚ
από 1 έως 16 σελίδες είναι 1€, προσαυξανόμενο κατά 0,20€ για κάθε επιπλέον οκτασέλιδο ή
μέρος αυτού. Το κόστος για έγχρωμο ΦΕΚ είναι 1,50€ από 1 έως 16 σελίδες, προσαυξανόμενο
κατά 0,30€ για κάθε επιπλέον οκτασέλιδο ή μέρος αυτού.

Τρόπος αποστολής κειμένων προς δημοσίευση
-  Τα κείμενα για δημοσίευση στο ΦΕΚ, από όλες τις δημόσιες υπηρεσίες και τους φορείς
του δημόσιου τομέα, αποστέλλονται στην διεύθυνση webmaster.et@et.gr με  χρήση
προηγμένης ψηφιακής υπογραφής και χρονοσήμανσης.
-  Οι περιλήψεις Διακηρύξεων Δημοσίων Συμβάσεων, αποστέλλονται στην ηλεκτρονική δι-
εύθυνση dds@et.gr με τη χρήση απλού ηλεκτρονικού ταχυδρομείου.
-  Κατ’ εξαίρεση, πολίτες οι οποίοι δεν έχουν αποκτήσει προηγμένη ηλεκτρονική υπογρα-
φή, μπορούν να αποστέλλουν ταχυδρομικά ή να καταθέτουν  με εκπρόσωπό τους κείμε-
να προς δημοσίευση αποτυπωμένα σε χαρτί, στο Τμήμα Παραλαβής Δημοσιευτέας Ύλης.

Πληροφορίες  σχετικά  με  την  αποστολή/κατάθεση  εγγράφων  προς  δημοσίευση,  την
πώληση των τευχών και τους ισχύοντες τιμοκαταλόγους για όλες τις υπηρεσίες θα βρείτε
στην ιστοσελίδα μας και στη διαδρομή Εξυπηρέτηση κοινού - τμήμα πωλήσεων ή συν-
δρομητών. Επίσης στην ιστοσελίδα μπορείτε να αναζητήσετε πληροφορίες σχετικά με την
πορεία δημοσίευσης των εγγράφων, εφόσον γνωρίζετε τον Κωδικό Αριθμό Δημοσιεύμα-
τος (ΚΑΔ). Τον ΚΑΔ εκδίδει το Εθνικό Tυπογραφείο για όλα τα κείμενα που πληρούν τις προ-
ϋποθέσεις δημοσίευσης.

2. ΚΑΛΥΨΗ ΕΚΤΥΠΩΤΙΚΩΝ ΑΝΑΓΚΩΝ του Δημοσίου και των φορέων του

Το Εθνικό Τυπογραφείο μετά από αίτημα φορέα του Δημοσίου αναλαμβάνει να σχεδιάσει
και να εκτυπώσει κάρτες, βιβλία, αφίσες, μπλοκ, μηχανογραφικά έντυπα, φακέλους, φακέλους
αλληλογραφίας, κ.ά. Επίσης σχεδιάζει και κατασκευάζει σφραγίδες.
EΠΙΚΟΙΝΩΝΙΑ ΜΕ ΤΟ ΕΘΝΙΚΟ ΤΥΠΟΓΡΑΦΕΙΟ

Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ
Πωλήσεων: (Ισόγειο, τηλ. 210 5279178 - 180)
Συνδρομητών: (Ημιόροφος, τηλ. 210 5279136)
Πληροφοριών: (Ισόγειο, Γρ. 3 και τηλεφ. κέντρο 210 5279000)
Παραλαβής Δημ. Ύλης: (Ισόγειο, τηλ. 210 5279167, 210 5279139)
Ωράριο για το κοινό: Δευτέρα ως Παρασκευή: 8:00 - 13:30

Ιστοσελίδα: www.et.gr
Πληροφορίες σχετικά με την λειτουργία
της ιστοσελίδας:  helpdesk.et@et.gr
Αποστολή ψηφιακά υπογεγραμμένων
εγγράφων προς δημοσίευση στο ΦΕΚ:
webmaster.et@et.gr
Πληροφορίες για γενικό πρωτόκολλο
και αλληλογραφία: grammateia@et.gr

*01000220802180008*


