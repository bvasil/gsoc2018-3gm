E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

7997

18 Μαΐου 2018

ΤΕΥΧΟΣ  ΠΡΩΤΟ

Αρ. Φύλλου 89

NOMOΣ ΥΠ’ ΑΡΙΘΜ. 4539 
Σύσταση φορέα αναπλάσεων της πόλης των Αθη-
νών και άλλες διατάξεις.

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Εκδίδομε τον ακόλουθο νόμο που ψήφισε η Βουλή:

Άρθρο 1
  Σύσταση φορέα

1. Συνιστάται ανώνυμη εταιρεία με την επωνυμία «Ανά-
πλαση Αθήνας Ανώνυμη Εταιρεία» και το διακριτικό τίτλο 
«ΑΝΑΠΛΑΣΗ ΑΘΗΝΑΣ Α.Ε.». Στις διεθνείς συναλλαγές η 
επωνυμία θα αποδίδεται ως «ATHENSANAPLASSIS S.A.».
2. Η «ΑΝΑΠΛΑΣΗ ΑΘΗΝΑΣ Α.Ε.» λειτουργεί χάριν του 
δημοσίου συμφέροντος, σύμφωνα με τους κανόνες της 
ιδιωτικής οικονομίας, διέπεται από τις διατάξεις του πα-
ρόντος νόμου και των κατ' εξουσιοδότηση αυτού κα-
νονιστικών αποφάσεων, τις διατάξεις του ν. 3429/2005 
(Α΄ 314), καθώς και, συμπληρωματικώς, τις διατάξεις του 
κ.ν. 2190/1920 (Α΄ 37) περί ανωνύμων εταιρειών, εφόσον 
δεν αντίκεινται στις διατάξεις του παρόντος.
3. Έδρα αυτής ορίζεται ο Δήμος Αθηναίων.
4. Η διάρκεια της εταιρείας ορίζεται σε δεκαπέντε (15) 
έτη και αρχίζει από την καταχώρηση του καταστατικού 
της στο Γενικό Εμπορικό Μητρώο της Γενικής Γραμματεί-
ας Εμπορίου (Γ.Ε.ΜΗ.). Η διάρκεια δύναται να παραταθεί 
με απόφαση της Γενικής Συνέλευσης της Εταιρείας.

5. Η εποπτεία της «ΑΝΑΠΛΑΣΗ ΑΘΗΝΑΣ Α.Ε.» κατά την 
άσκηση των δραστηριοτήτων της, ασκείται από κοινού 
από τον αρμόδιο για το συντονισμό της Επιτροπής των 
Μεγάλων Έργων Υποδομής Υπουργό Επικρατείας και 
τον Υπουργό Υποδομών και Μεταφορών.

6. Το μετοχικό κεφάλαιο της εταιρείας ορίζεται σε πε-
νήντα χιλιάδες (50.000) ευρώ, διαιρεμένο σε πεντακόσιες 
(500) ονομαστικές μετοχές των εκατό (100) ευρώ η κάθε 
μία, αποκλειστικής και πλήρους κυριότητας του Ελληνι-
κού Δημοσίου.

7. Η «ΑΝΑΠΛΑΣΗ ΑΘΗΝΑΣ Α.Ε.» αποκτά νομική προ-
σωπικότητα με την καταχώριση του καταστατικού της 
στο  Γ.Ε.ΜΗ.  Με  κοινή  απόφαση  των  εποπτευόντων 
Υπουργών και του Υπουργού Οικονομικών, καταρτίζεται   
και κυρώνεται το αρχικό καταστατικό της εταιρείας, με 

το οποίο ρυθμίζονται όλα τα θέματα, που προβλέπονται 
στην κείμενη για τις ανώνυμες εταιρείες νομοθεσία και 
καταχωρίζεται στο Γ.Ε.ΜΗ., σύμφωνα με τις ισχύουσες 
διατάξεις περί δημοσιότητας. Το Καταστατικό της Εται-
ρείας μπορεί να τροποποιείται και να κωδικοποιείται με 
απόφαση της Γενικής Συνέλευσης σύμφωνα με τις δια-
τάξεις περί Α.Ε. (κ.ν. 2190/1920).

Άρθρο 2
Σκοποί

1. Σκοπός της «ΑΝΑΠΛΑΣΗ ΑΘΗΝΑΣ Α.Ε.» είναι ο συ-
ντονισμός του σχεδιασμού, ο προγραμματισμός και η 
υλοποίηση αναπλάσεων εντός των ορίων του Δήμου 
Αθηναίων, ιδίως στο κέντρο της πόλης των Αθηνών, 
με έμφαση στις περιοχές του Εμπορικού Τριγώνου και 
των Προσφυγικών της Λ. Αλεξάνδρας, προκειμένου να 
βελτιωθεί η ποιότητα ζωής, η κοινωνική συνοχή και η 
οικονομική ανάπτυξη των περιοχών.

2. Στο πλαίσιο του σκοπού της η «ΑΝΑΠΛΑΣΗ ΑΘΗΝΑΣ 
Α.Ε.» δύναται, κατά παρέκκλιση κάθε άλλης διάταξης, να 
αξιοποιεί εγκαταλελειμμένα, κενά ή ανενεργά κτήρια, 
καθώς και ακάλυπτους χώρους μεταξύ πολυκατοικιών, 
με τη σύμφωνη γνώμη και σε συνεργασία με τους ιδιο-
κτήτες, νομείς, κατόχους ή τους αρμόδιους διαχειριστές 
τους. Η «ΑΝΑΠΛΑΣΗ ΑΘΗΝΑΣ Α.Ε.» δύναται επίσης να 
αποκαθιστά διατηρητέα κτήρια και νεώτερα μνημεία, 
να αναλαμβάνει δράσεις ενίσχυσης της νεοφυούς και 
καινοτόμου επιχειρηματικότητας και της αλληλέγγυας 
οικονομίας, ανάδειξης του τουριστικού χαρακτήρα των 
περιοχών, δράσης βελτίωσης της προσβασιμότητας του 
αστικού περιβάλλοντος σε άτομα με αναπηρία και μειω-
μένη κινητικότητα, δράσεις πολιτιστικής αναβάθμισης, 
δράσεις αθλητισμού και δράσεις υπέρ των νέων και των 
ευάλωτων κοινωνικών ομάδων.

3. Το πρόγραμμα δράσεων και παρεμβάσεων για τις 
αναπλάσεις εξειδικεύεται και τροποποιείται με απόφα-
ση του Διοικητικού Συμβουλίου και, κατόπιν σχετικής 
γνωμοδότησης του Γνωμοδοτικού Τεχνικού Συμβουλίου.
4. Για την εξυπηρέτηση των σκοπών της η «ΑΝΑΠΛΑ-

ΣΗ ΑΘΗΝΑΣ Α.Ε.» δύναται, ενδεικτικώς, να προβεί:

α. Στην καταγραφή του κτηριακού και πολιτιστικού 
αποθέματος, καθώς και κάθε είδους κοινόχρηστων ή μη 
υποδομών και χώρων.

7998

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 89/18.05.2018

β. Στην εκτέλεση έργων ή ανάθεση σε τρίτους έργων 

ανάπλασης.

γ. Στη διενέργεια αρχιτεκτονικών διαγωνισμών και εν 
γένει διαγωνιστικών διαδικασιών για τις προς ανάθεση 
μελέτες.

δ. Στην εκπόνηση, ανάθεση, εποπτεία, παρακολούθη-
ση και παραλαβή μελετών, ενδεικτικώς, για την ανάπλα-
ση και αποκατάσταση διατηρητέων κτηρίων και νεότε-
ρων μνημείων, αστικών αναπλάσεων και αρχιτεκτονικής, 
μελετών επί θεμάτων στεγαστικής αποκατάστασης και 
επανακατοίκησης, συμπεριλαμβανομένης της βελτίω-
σης της προσβασιμότητας με άτομα με αναπηρία και 
μειωμένη κινητικότητα, μελετών επί θεμάτων διαβίωσης 
ευάλωτων κοινωνικών ομάδων.

ε. Στη συμμετοχή σε προγράμματα ανάπτυξης δημό-
σια ή ιδιωτικά, καθώς και σε επιχειρησιακά προγράμματα 
ΕΣΠΑ.

στ. Στην ανάληψη ως δικαιούχου της εκτέλεσης έργων 
ή δράσεων στο πλαίσιο των συναφών με τους σκοπούς 
της επιχειρησιακών ή άλλων προγραμμάτων.

ζ. Στην ανάληψη δράσεων ή εκτέλεση έργων, κατόπιν 
σύναψης προγραμματικών συμβάσεων με δημόσιους 
φορείς, Ο.Τ.Α ή Ν.Π.Δ.Δ. ιδίως κατά την εκτέλεση επιχει-
ρησιακών προγραμμάτων.

η. Στην οργάνωση ή/και συμμετοχή σε προγράμματα, 
εκθέσεις, συνέδρια και εκδηλώσεις δημοσιότητας συνα-
φών με τα θεματικά πεδία της «ΑΝΑΠΛΑΣΗ ΑΘΗΝΑΣ Α.Ε.».
θ. Στην αποδοχή κληρονομιών, κληροδοσιών, δωρεών, 
χορηγιών και πάσης φύσεως ενισχύσεων για την επίτευ-
ξη των σκοπών της.

ι. Σε κάθε μορφής συνεργεία με τις αρμόδιες διευθύν-
σεις των Υπουργείων, τον Δήμο Αθηναίων, την Περιφέ-
ρεια Αττικής και κάθε αρμόδιο ή ενδιαφερόμενο φορέα, 
δημόσιο ή ιδιωτικό, για την εκπόνηση και υλοποίηση 
επιμέρους έργων της ανάπλασης.

ια. Στη συνεργασία με φορείς και οργανισμούς της 
Ευρωπαϊκής Ένωσης για ζητήματα ενδιαφέροντος της 
εταιρείας.

ιβ. Σε κάθε ενδεδειγμένη ενέργεια και δράση που εμπί-
πτει στους σκοπούς της, έστω και αν δεν αναφέρεται 
ρητώς στον παρόντα νόμο.

ιγ. Σε συμπράξεις με τη Βουλή των Ελλήνων και με το 
Ίδρυμα της Βουλής των Ελλήνων για τον Κοινοβουλευ-
τισμό και τη Δημοκρατία προκειμένου να προωθηθούν 
δράσεις πολιτισμού και δημοκρατίας, όπως η ίδρυση 
Μουσείου Δημοκρατίας.

Η «ΑΝΑΠΛΑΣΗ ΑΘΗΝΑΣ Α.Ε.» εφαρμόζει τις διατάξεις 

του ν. 4412/2016 (Α΄147).

Άρθρο 3
Διοικητικό Συμβούλιο

1. Το Διοικητικό Συμβούλιο της «ΑΝΑΠΛΑΣΗ ΑΘΗΝΑΣ 
Α.Ε.» είναι επταμελές, δεν συμμετέχει σε αυτό εκπρόσω-
πος των εργαζομένων και αποτελείται από:

α) ένα πρόσωπο εγνωσμένου κύρους, επιστημονικής 
κατάρτισης και επαγγελματικής εμπειρίας επί των θε-
ματικών πεδίων της εταιρείας ως Πρόεδρο και Διευθύ-
νοντα Σύμβουλο, β) έναν εκπρόσωπο του Υπουργείου 

Περιβάλλοντος και Ενέργειας, γ) έναν εκπρόσωπο του 
Υπουργείου Πολιτισμού και Αθλητισμού, δ) έναν εκ-
πρόσωπο του Υπουργείου Υποδομών και Μεταφορών, 
ε) έναν εκ-πρόσωπο του Δήμου Αθηναίων, στ) έναν εκ-
πρόσωπο της Περιφέρειας Αττικής και ζ) τον Διοικητή 
του Νοσοκομείου «ΓΕΝΙΚΟ ΑΝΤΙΚΑΡΚΙΝΙΚΟ - ΟΓΚΟΛΟ-
ΓΙΚΟ - ΑΓΙΟΣ ΣΑΒΒΑΣ».

Η θητεία των μελών του Διοικητικού Συμβουλίου είναι 

τριετής.

2. Η θέση του Διευθύνοντος Συμβούλου είναι πλήρους 
και αποκλειστικής απασχόλησης και οι αποδοχές αυτού 
καθορίζονται με κοινή απόφαση του Υπουργού Οικονο-
μικών και των εποπτευόντων Υπουργών.

3. Ο ορισμός των μελών του Διοικητικού Συμβουλίου 
γίνεται με κοινή απόφαση των εποπτευόντων Υπουργών 
και των Υπουργών Περιβάλλοντος και Ενέργειας, Πολι-
τισμού και Αθλητισμού, Εσωτερικών και Οικονομικών, 
σύμφωνα με το άρθρο 8 του ν. 4369/2016 (Α΄ 33), για 
μία τριετία, η οποία μπορεί να ανανεωθεί μία φορά για 
ισόχρονο διάστημα. Με όμοια απόφαση μπορούν να 
παύονται αζημίως για το Δημόσιο και την «ΑΝΑΠΛΑΣΗ 
ΑΘΗΝΑΣ Α.Ε.».

Άρθρο 4
Γνωμοδοτικό Τεχνικό Συμβούλιο

1. Η λειτουργία της «ΑΝΑΠΛΑΣΗ ΑΘΗΝΑΣ Α.Ε.» υποβο-
ηθείται από το Γνωμοδοτικό Τεχνικό Συμβούλιο (Γ.Τ.Σ.), 
το οποίο συγκροτείται από οκτώ (8) μέλη, που ορίζονται 
για τριετή θητεία με κοινή απόφαση των εποπτευόντων 
Υπουργών και των Υπουργών Περιβάλλοντος και Ενέργει-
ας, Πολιτισμού και Αθλητισμού, Εσωτερικών και Οικονομι-
κών, κατόπιν εισήγησης των φορέων που εκπροσωπούνται 
στο Διοικητικό Συμβούλιο της «ΑΝΑΠΛΑΣΗ ΑΘΗΝΑΣ Α.Ε.».
2. Τα μέλη του Γ.Τ.Σ. πρέπει να είναι πρόσωπα εγνω-
σμένου κύρους, ευρείας επιστημονικής κατάρτισης και 
αποδεδειγμένης εμπειρίας σε θέματα ενδιαφέροντος 
της «ΑΝΑΠΛΑΣΗ ΑΘΗΝΑΣ Α.Ε.».

3. Το Γ.Τ.Σ. γνωμοδοτεί στο Διοικητικό Συμβούλιο της 
«ΑΝΑΠΛΑΣΗ ΑΘΗΝΑΣ Α.Ε.» για θέματα σκοπού και αρ-
μοδιοτήτων της. Το προς γνωμοδότηση ζήτημα τίθεται 
με απόφαση του Διοικητικού Συμβουλίου της Εταιρείας 
και απευθύνεται, με την ταυτόχρονη θέση προθεσμίας 
για τη διατύπωση γνώμης, προς όλα τα μέλη του Γνω-
μοδοτικού Τεχνικού Συμβουλίου, τα οποία δύνανται να 
αποφανθούν μεμονωμένα ή συλλογικά. Οι γνωμοδοτή-
σεις του Γ.Τ.Σ., ατομικές ή συλλογικές, δεν δεσμεύουν το 
Διοικητικό Συμβούλιο της Εταιρείας στις αποφάσεις του.

Άρθρο 5
Μετοχικό Κεφάλαιο - Μετοχές

1. Το μετοχικό κεφάλαιο της «ΑΝΑΠΛΑΣΗ ΑΘΗΝΑΣ 
Α.Ε.» ανέρχεται στο ποσό των πενήντα χιλιάδων (50.000) 
ευρώ, διαιρεμένο σε πεντακόσιες (500) ονομαστικές με-
τοχές, ονομαστικής αξίας εκατό (100) ευρώ η κάθε μία. 
Το μετοχικό κεφάλαιο αναλαμβάνεται εξ ολοκλήρου από 
το Ελληνικό Δημόσιο και καταβάλλεται με μετρητά το 
αργότερο εντός δύο (2) μηνών από την έναρξη ισχύος 
του παρόντος νόμου.

Τεύχος Α’ 89/18.05.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

7999

2. Τα δικαιώματα του μετόχου Ελληνικού Δημοσίου 
στο πλαίσιο συμμετοχής στη Γενική Συνέλευση ασκού-
νται από τον Υπουργό Οικονομικών.

3. Οι μετοχές της «ΑΝΑΠΛΑΣΗ ΑΘΗΝΑΣ Α.Ε.» είναι 

ονομαστικές, αδιαίρετες και αμεταβίβαστες.

Άρθρο 7
Εσωτερικός Κανονισμός Λειτουργίας

Η «ΑΝΑΠΛΑΣΗ ΑΘΗΝΑΣ Α.Ε.» καταρτίζει Εσωτερικό 
Κανονισμό Λειτουργίας, εφόσον απαιτείται και σύμφωνα 
με τις διατάξεις του ν. 3429/2005 (Α΄314).

Άρθρο 6
Πόροι

Πόροι της «ΑΝΑΠΛΑΣΗ ΑΘΗΝΑΣ Α.Ε.» είναι οι εξής:
1. Οι πρόσοδοι από την εν γένει διαχείριση και αξιο-
ποίηση περιουσιακών στοιχείων από την εταιρεία σύμ-
φωνα με τα οριζόμενα στο άρθρο 2.

2. Επιχορηγήσεις του Προγράμματος Δημοσίων Επεν-
δύσεων, περιλαμβανομένων και προγραμμάτων τεχνικής 
βοήθειας, που συγχρηματοδοτούνται ή χρηματοδοτού-
νται από την Ευρωπαϊκή Ενωση ή Διεθνείς Οργανισμούς 
ή εθνικούς πόρους.

3. Δωρεές, κληρονομιές, κληροδοσίες, χορηγίες και 
πάσης φύσεως ενισχύσεις νομικών ή φυσικών προσώ-
πων, ημεδαπών ή αλλοδαπών για την επίτευξη του σκο-
πού της.

4. Έσοδα από κάθε άλλη νόμιμη αιτία.
5. Με κοινή απόφαση των εποπτευόντων Υπουργών, 
του Υπουργού Οικονομικών και του αρμόδιου κατά περί-
πτωση θεματικού Υπουργού, μπορούν να μεταφέρονται 
ως πόροι της εταιρείας έσοδα από τέλη ή δικαιώματα, 
που τυχόν εισπράττονται από τρίτους και αφορούν συ-
ναφείς με την εταιρεία σκοπούς. Επίσης, με κοινή από-
φαση των εποπτευόντων Υπουργών και του Υπουργού 
Οικονομικών, μπορούν να καθορίζονται ειδικότεροι κα-
νόνες για τη διαχείριση και αξιοποίηση εσόδων από τη 
δραστηριότητα της εταιρείας.

Άρθρο 8 
Προσωπικό

1. Η «ΑΝΑΠΛΑΣΗ ΑΘΗΝΑΣ Α.Ε.» για την κάλυψη υπη-
ρεσιακών αναγκών, όπως αυτές προσδιορίζονται στον 
Εσωτερικό Κανονισμό Λειτουργίας της, προσλαμβάνει 
προσωπικό με σύμβαση εργασίας αορίστου και ορισμέ-
νου χρόνου, με σύμβαση μίσθωσης έργου και έμμισθης 
εντολής, σύμφωνα με την εκάστοτε ισχύουσα νομοθε-
σία, όπως ενδεικτικά στο ν. 2190/1994 (Α΄28) περί προ-
σλήψεων, άρθρο 6 του ν. 2527/1997 (Α΄206).

2. Η κάλυψη των αναγκών της «ΑΝΑΠΛΑΣΗ ΑΘΗΝΑΣ 
Α.Ε.» σε προσωπικό δύναται να γίνει και κατ' εφαρμογή 
των διατάξεων του ν. 4440/2016 (Α΄ 224) περί Ενιαίου 
Συστήματος Κινητικότητας.

Άρθρο 9
Τροποποίηση της περίπτωσης ιθ' της παρ. 2
του άρθρου 14 του ν. 2190/1994 (Α΄ 28)

Η  περίπτωση  ιθ'  της  παρ.  2  του  άρθρου  14  του  ν. 

2190/1994 (Α΄ 28) αντικαθίσταται ως εξής:

«ιθ. Το προσωπικό που προσλαμβάνεται σε Δήμους, 
Περιφέρειες ή άλλες δημόσιες υπηρεσίες σε εκτέλεση 
Προγραμμάτων  Κοινωφελούς  Χαρακτήρα  ή  Ειδικών 
Προγραμμάτων απασχόλησης ανέργων, που σχεδιάζο-
νται, καταρτίζονται ή υλοποιούνται από τον ΟΑΕΔ ή και 
τη Γενική Γραμματεία Διαχείρισης Κοινοτικών και Άλλων 
Πόρων του Υπουργείου Εργασίας, Κοινωνικής Ασφάλι-
σης και Κοινωνικής Αλληλεγγύης.»

8000

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 89/18.05.2018

Άρθρο 10
Έναρξη ισχύος

Η ισχύς του παρόντος νόμου αρχίζει από τη δημοσίευση του στην Εφημερίδα της Κυβερνήσεως.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεση του ως νόμου 

του Κράτους.

Αθήνα, 17 Μαΐου 2018
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ

Οι Υπουργοί

 
Εσωτερικών 
ΠΑΝΑΓΙΩΤΗΣ ΣΚΟΥΡΛΕΤΗΣ 

Αναπληρωτής Υπουργός 
Οικονομίας και Ανάπτυξης 
ΑΛΕΞΑΝΔΡΟΣ ΧΑΡΙΤΣΗΣ 

Εργασίας, Κοινωνικής Ασφάλισης
και Κοινωνικής Αλληλεγγύης
ΕΥΤΥΧΙΑ ΑΧΤΣΙΟΓΛΟΥ

Υφυπουργός 
Εργασίας, Κοινωνικής Ασφάλισης 
και Κοινωνικής Αλληλεγγύης 
ΑΘΑΝΑΣΙΟΣ ΗΛΙΟΠΟΥΛΟΣ 

 
Οικονομικών 
ΕΥΚΛΕΙΔΗΣ ΤΣΑΚΑΛΩΤΟΣ 

Αναπληρωτής Υπουργός
Οικονομικών
ΓΕΩΡΓΙΟΣ ΧΟΥΛΙΑΡΑΚΗΣ

Υγείας 
ΑΝΔΡΕΑΣ ΞΑΝΘΟΣ 

Διοικητικής Ανασυγκρότησης 
ΟΛΓΑ ΓΕΡΟΒΑΣΙΛΗ 

Πολιτισμού και Αθλητισμού
ΛΥΔΙΑ ΚΟΝΙΟΡΔΟΥ

Περιβάλλοντος και Ενέργειας 
ΓΕΩΡΓΙΟΣ ΣΤΑΘΑΚΗΣ 

Υποδομών και Μεταφορών  
ΧΡΗΣΤΟΣ ΣΠΙΡΤΖΗΣ 

Επικρατείας
ΑΛΕΞΑΝΔΡΟΣ ΦΛΑΜΠΟΥΡΑΡΗΣ

  Θεωρήθηκε και τέθηκε η Μεγάλη Σφραγίδα του Κράτους.

Αθήνα, 18 Μαΐου 2018
Ο επί της Δικαιοσύνης Υπουργός
ΣΤΑΥΡΟΣ ΚΟΝΤΟΝΗΣ  

Καποδιστρίου 34, Τ.Κ. 104 32, Αθήνα 
Τηλ. Κέντρο 210 5279000
Κείμενα προς δημοσίευση:   webmaster.et@et.gr

*01000891805180004*

