E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

283

18 Ιανουαρίου 2018

ΤΕΥΧΟΣ  ΠΡΩΤΟ

Αρ. Φύλλου 6

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 3 
Εφαρμογή της απόφασης 2270 (2016) του Συμ-
βουλίου Ασφαλείας του Οργανισμού Ηνωμένων 
Εθνών (Ο.Η.Ε.).

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Έχοντας υπόψη:
1. Το άρθρο 25 του Καταστατικού Χάρτη του Οργανι-
σμού Ηνωμένων Εθνών (Ο.Η.Ε.), όπως κυρώθηκε με τον 
α.ν. 585/1945 (Α΄242).

2. Το άρθρο 1 παρ. 1 του α.ν. 92/1967 «Περί εφαρμογής 
αποφάσεων του Συμβουλίου Ασφαλείας των Ηνωμένων 
Εθνών και περί εγκρίσεως και εφαρμογής συστάσεων 
του Συμβουλίου Ασφαλείας και της Γενικής Συνελεύσε-
ως» (Α΄139).

3. Το άρθρο 90 του Κώδικα Νομοθεσίας για την Κυβέρ-
νηση και τα κυβερνητικά όργανα που κυρώθηκε με το 
άρθρο πρώτο του π.δ/τος 63/2005 (Α΄98).

4. Την Υ186/10.11.2016 απόφαση του Πρωθυπουργού 
«Ανάθεση αρμοδιοτήτων στον Αναπληρωτή Υπουργό 
Εσωτερικών Νικόλαο Τόσκα» (Β΄3671).

5. Την από 26 Απριλίου 2016 απόφαση του Υπουργού 
Εξωτερικών Φ.4980/ΑΣ 21343 «Απόφαση 2270 (2016) 
του Συμβουλίου Ασφαλείας Ο.Η.Ε. σχετικά με τη Λαϊκή 
Δημοκρατία της Κορέας» (Α΄ 90).

6. Το γεγονός ότι από τις διατάξεις του παρόντος δια-
τάγματος δεν προκαλείται δαπάνη σε βάρος του κρατι-
κού προϋπολογισμού.

7. Την υπ’αριθμ. 100/2017 γνωμοδότηση του Συμβου-
λίου της Επικρατείας μετά από πρόταση των Υπουργών 
Οικονομίας και Ανάπτυξης, Εθνικής Άμυνας, Παιδείας, 
Έρευνας και Θρησκευμάτων, Εξωτερικών, Δικαιοσύνης, 
Διαφάνειας και Ανθρωπίνων Δικαιωμάτων, Οικονομικών, 
Υποδομών και Μεταφορών και Ναυτιλίας και Νησιωτικής 
Πολιτικής καθώς και του Αναπληρωτή Υπουργού Εσω-
τερικών, αποφασίζουμε:

Άρθρο 1

Απαγορεύεται, με βάση το άρθρο 3 του προεδρικού 
διατάγματος  85/2009,  οποιουδήποτε  είδους  τεχνική 
συνεργασία της Ελληνικής Δημοκρατίας με τη Λαϊκή 
Δημοκρατία της Κορέας για εκτοξεύσεις οι οποίες χρη-
σιμοποιούν τεχνολογία βαλλιστικών πυραύλων, ακόμη 

και εάν χαρακτηρίζονται ως εκτοξεύσεις δορυφόρου ή 
εκτοξεύσεις διαστημικού οχήματος.

Άρθρο 2

Από τη 2α Μαρτίου 2016, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. η 
απόφαση 2270 (2016), τα μέτρα του άρθρου 1 του προ-
εδρικού διατάγματος 85/2009 εφαρμόζονται επίσης σε 
όλα τα όπλα και το σχετικό υλικό, συμπεριλαμβανομένων 
των μικρών και ελαφρών όπλων και του σχετικού υλικού 
τους καθώς και σε οικονομικές συναλλαγές, τεχνική εκ-
παίδευση, παροχή συμβουλών, υπηρεσίες ή συνδρομή 
που σχετίζονται με την παροχή, κατασκευή, συντήρηση 
ή χρήση τέτοιων όπλων και σχετικού υλικού.

Άρθρο 3

1. Τα μέτρα των άρθρων 1, 2 και 3 του προεδρικού 
διατάγματος 85/2009, όπως επεκτάθηκαν με τα άρθρα 
1 και 2 του προεδρικού διατάγματος 13/2013, εφαρμό-
ζονται σε σχέση με την αποστολή αντικειμένων προς ή 
από τη Λαϊκή Δημοκρατία της Κορέας για επισκευή, συ-
ντήρηση, ανακαίνιση, δοκιμή, ανάδρομη τεχνική έρευνα 
και εμπορία ανεξάρτητα από το εάν έχει μεταβιβαστεί η 
κυριότητα ή ο έλεγχος.

2. Τα μέτρα του άρθρου 5 του προεδρικού διατάγ-
ματος 85/2009 εφαρμόζονται επίσης σε οποιοδήποτε 
άτομο ταξιδεύει με σκοπό τη διεξαγωγή των δραστη-
ριοτήτων που περιγράφονται στην παράγραφο 1 του 
παρόντος άρθρου.

Άρθρο 4

1. Από τη 2α Μαρτίου 2016, ημερομηνία κατά την 
οποία υιοθετήθηκε από το Συμβούλιο Ασφαλείας του 
Ο.Η.Ε. η απόφαση 2270 (2016), τα μέτρα των άρθρων 
1 και 2 του προεδρικού διατάγματος 85/2009 εφαρμό-
ζονται επίσης σε οποιοδήποτε αντικείμενο, εκτός από 
τρόφιμα ή φάρμακα, εάν οι αρμόδιες ελληνικές αρχές 
κρίνουν ότι το αντικείμενο αυτό θα μπορούσε να συ-
νεισφέρει άμεσα στην ανάπτυξη των επιχειρησιακών 
δυνατοτήτων των ενόπλων δυνάμεων της Λαϊκής Δη-
μοκρατίας της Κορέας ή σε εξαγωγές προς υποστήριξη 
ή ενίσχυση των επιχειρησιακών δυνατοτήτων των ενό-
πλων δυνάμεων ενός άλλου κράτους μέλους του Ο.Η.Ε. 
εκτός της Λαϊκής Δημοκρατίας της Κορέας.

2. Η παράγραφος 1 του παρόντος άρθρου παύει να 

284

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 6/18.01.2018

εφαρμόζεται για την προμήθεια, πώληση, μεταφορά ή 
παροχή ενός αντικειμένου εάν:

(α) οι αρμόδιες ελληνικές αρχές κρίνουν ότι αυτή η 
δραστηριότητα εξυπηρετεί αποκλειστικά ανθρωπιστι-
κούς ή βιοποριστικούς σκοπούς οι οποίοι δεν θα χρησι-
μοποιηθούν από άτομα ή φορείς της Λαϊκής Δημοκρα-
τίας της Κορέας για τη δημιουργία εσόδων και οι οποίοι 
επίσης δεν σχετίζονται με καμία δραστηριότητα η οποία 
απαγορεύεται από τα προεδρικά διατάγματα 85/2009, 
13/2013, 132/2014, 6/2015 ή από το παρόν προεδρικό 
διάταγμα, υπό την προϋπόθεση οι αρμόδιες ελληνικές 
αρχές να ενημερώσουν την Επιτροπή, η οποία συστά-
θηκε με την παράγραφο 12 της απόφασης 1718 (2006) 
του Συμβουλίου Ασφαλείας του Οργανισμού Ηνωμένων 
Εθνών (Ο.Η.Ε.), εκ των προτέρων για αυτή την απόφαση 
και επίσης να την ενημερώσουν για τα μέτρα που έχουν 
ληφθεί για την πρόληψη της εκτροπής του αντικειμένου 
για τους εν λόγω άλλους σκοπούς ή

(β) η προαναφερθείσα Επιτροπή κρίνει κατά περίπτω-
ση ότι η συγκεκριμένη προμήθεια, πώληση ή μεταφορά 
δεν είναι αντίθετη προς τους σκοπούς των αποφάσεων 
1718 (2006), 1874 (2009), 2087 (2013), 2094 (2013) ή 
2270 (2016) του Συμβουλίου Ασφαλείας.

Άρθρο 5

Απαγορεύεται, με βάση το άρθρο 1 του προεδρικού 
διατάγματος 13/2013, η φιλοξενία εκπαιδευτών, συμ-
βούλων ή άλλων αξιωματούχων που προέρχονται από 
τη Λαϊκή Δημοκρατία της Κορέας για σκοπούς στρατι-
ωτικής, παραστρατιωτικής ή αστυνομικής εκπαίδευσης.

Άρθρο 6

Από τη 2α Μαρτίου 2016, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. η 
απόφαση 2270 (2016), τα μέτρα του άρθρου 4 του προ-
εδρικού διατάγματος 85/2009 εφαρμόζονται επίσης στα 
άτομα και στους φορείς που αναφέρονται στα παραρτή-
ματα Ι και ΙΙ της απόφασης 2270 (2016) του Συμβουλίου 
Ασφαλείας του Οργανισμού Ηνωμένων Εθνών (Ο.Η.Ε.), τα 
οποία παρατίθενται ως Παραρτήματα Α και Β του παρό-
ντος, καθώς επίσης και σε οποιαδήποτε άτομα ή φορείς 
ενεργούν εκ μέρους τους ή σύμφωνα με οδηγίες τους, 
και σε φορείς που ανήκουν σε ή ελέγχονται από αυτά τα 
άτομα ή φορείς, μεταξύ άλλων μέσω παρανόμων μέσων.

Άρθρο 7

Από τη 2α Μαρτίου 2016, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. η 
απόφαση 2270 (2016), τα μέτρα του άρθρου 5 του προ-
εδρικού διατάγματος 85/2009 εφαρμόζονται επίσης στα 
άτομα που αναφέρονται στο παράρτημα Ι της απόφασης 
2270 (2016) του Συμβουλίου Ασφαλείας του Οργανισμού 
Ηνωμένων Εθνών (Ο.Η.Ε.), το οποίο παρατίθεται ως Πα-
ράρτημα Α του παρόντος και στα άτομα που ενεργούν 
εκ μέρους τους ή σύμφωνα με οδηγίες τους.

Άρθρο 8

Ο όρος «οικονομικοί πόροι», όπως αναφέρεται στο 
άρθρο 4 του προεδρικού διατάγματος 85/2009, περι-
λαμβάνει περιουσιακά στοιχεία κάθε είδους, είτε υλικά 

είτε άϋλα, κινητά ή ακίνητα, υφιστάμενα ή δυνητικά, τα 
οποία μπορούν δυνητικά να χρησιμοποιηθούν για την 
απόκτηση κεφαλαίων, αγαθών ή υπηρεσιών όπως σκά-
φη, συμπεριλαμβανομένων των ναυτιλιακών σκαφών.

Άρθρο 9

1. Από τη 2α Μαρτίου 2016, ημερομηνία κατά την 
οποία υιοθετήθηκε από το Συμβούλιο Ασφαλείας του 
Ο.Η.Ε. η απόφαση 2270 (2016), σε περίπτωση που οι 
αρμόδιες ελληνικές αρχές κρίνουν ότι ένας διπλωμάτης 
της Λαϊκής Δημοκρατίας της Κορέας, κυβερνητικός εκ-
πρόσωπος ή άλλος υπήκοος της Λαϊκής Δημοκρατίας 
της Κορέας ο οποίος ενεργεί με κυβερνητική ιδιότητα, 
εργάζεται εκ μέρους ή σύμφωνα με οδηγίες ατόμου ή 
φορέα που έχει καθοριστεί από το Συμβούλιο Ασφαλείας 
του Ο.Η.Ε. ή από την Επιτροπή που αναφέρεται στο άρ-
θρο 4 του παρόντος προεδρικού διατάγματος ή ατόμου 
ή φορέων που βοηθούν στην αποφυγή των κυρώσεων 
ή παραβιάζουν τις διατάξεις των προεδρικών διαταγμά-
των 85/2009, 13/2013, 132/2014, 6/2015 ή του παρόντος 
προεδρικού διατάγματος, οι εν λόγω αρχές απελαύνουν 
το άτομο αυτό από το ελληνικό έδαφος προκειμένου 
να επαναπατριστεί στη Λαϊκή Δημοκρατία της Κορέας 
σύμφωνα με το εφαρμοστέο εθνικό και διεθνές δίκαιο, 
υπό την προϋπόθεση ότι καμία διάταξη της παρούσας 
παραγράφου δεν εμποδίζει τη μετάβαση εκπροσώπων 
της Κυβέρνησης της Λαϊκής Δημοκρατίας της Κορέας 
στην έδρα ή σε άλλες εγκαταστάσεις των Ηνωμένων 
Εθνών για να διεξάγουν εργασίες των Ηνωμένων Εθνών.
2. Η παράγραφος 1 του παρόντος άρθρου δεν εφαρμό-
ζεται σε σχέση με συγκεκριμένο άτομο εάν: α) η παρου-
σία του ατόμου απαιτείται για την εκπλήρωση δικαστικής 
διαδικασίας, β) η παρουσία του ατόμου απαιτείται απο-
κλειστικά για ιατρικούς σκοπούς, για σκοπούς ασφαλείας 
ή για άλλους ανθρωπιστικούς σκοπούς ή γ) η Επιτροπή 
που αναφέρεται στο άρθρο 4 του παρόντος κρίνει κατά 
περίπτωση ότι η απέλαση του ατόμου θα ήταν αντίθε-
τη με τους στόχους των αποφάσεων 1718 (2006), 1874 
(2009), 2087 (2013), 2094 (2013) και 2270 (2016) του 
Συμβουλίου Ασφαλείας του Ο.Η.Ε.

Άρθρο 10

Από τη 2α Μαρτίου 2016, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. η 
απόφαση 2270 (2016), σε περίπτωση που οι αρμόδιες 
ελληνικές αρχές κρίνουν ότι ένα άτομο το οποίο δεν εί-
ναι Έλληνας υπήκοος εργάζεται εκ μέρους ή σύμφωνα 
με οδηγίες ατόμου ή φορέα που έχει καθοριστεί από το 
Συμβούλιο Ασφαλείας του Ο.Η.Ε. ή από την Επιτροπή 
που αναφέρεται στο άρθρο 4 του παρόντος προεδρικού 
διατάγματος ή βοηθά στην αποφυγή των κυρώσεων ή 
παραβιάζει τις διατάξεις των προεδρικών διαταγμάτων 
85/2009, 13/2013, 132/2014, 6/2015 ή του παρόντος 
προεδρικού διατάγματος, οι εν λόγω αρχές απελαύνουν 
το άτομο αυτό από το ελληνικό έδαφος προκειμένου να 
επαναπατριστεί στο κράτος ιθαγένειάς του, σύμφωνα με 
το εφαρμοστέο εθνικό και διεθνές δίκαιο, εκτός εάν η πα-
ρουσία του ατόμου είναι απαραίτητη για την εκπλήρωση 
δικαστικής διαδικασίας ή αποκλειστικά για ιατρικούς 

Τεύχος Α’ 6/18.01.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

285

σκοπούς, για σκοπούς ασφαλείας ή για άλλους ανθρωπι-
στικούς σκοπούς, ή η προαναφερθείσα Επιτροπή κρίνει 
κατά περίπτωση ότι η απέλαση του ατόμου θα ήταν αντί-
θετη με τους στόχους των αποφάσεων 1718 (2006), 1874 
(2009), 2087 (2013), 2094 (2013) ή της απόφασης 2270 
(2016) του Συμβουλίου Ασφαλείας του Ο.Η.Ε., υπό την 
προϋπόθεση ότι καμία διάταξη του παρόντος άρθρου 
δεν εμποδίζει τη μετάβαση εκπροσώπων της Κυβέρνη-
σης της Λαϊκής Δημοκρατίας της Κορέας στην έδρα ή 
σε άλλες εγκαταστάσεις των Ηνωμένων Εθνών για να 
διεξάγουν εργασίες των Ηνωμένων Εθνών.

Άρθρο 11

1. Από τη 2α Μαρτίου 2016, ημερομηνία κατά την 
οποία υιοθετήθηκε από το Συμβούλιο Ασφαλείας του 
Ο.Η.Ε. η απόφαση 2270 (2016), οι αρμόδιες ελληνικές 
αρχές προβαίνουν στο κλείσιμο γραφείων αντιπροσώ-
πευσης φορέων που έχουν καθοριστεί από το Συμβούλιο 
Ασφαλείας του Ο.Η.Ε. ή από την Επιτροπή που αναφέρε-
ται στο άρθρο 4 του παρόντος στο ελληνικό έδαφος και 
απαγορεύουν στους εν λόγω φορείς, καθώς και σε άτομα 
ή φορείς που ενεργούν για ή εκ μέρους τους, άμεσα ή 
έμμεσα, να συμμετέχουν σε κοινοπραξίες ή σε οποιεσ-
δήποτε άλλες επιχειρηματικές διευθετήσεις.

2. Σε περίπτωση που ο αντιπρόσωπος τέτοιου γραφεί-
ου είναι υπήκοος της Λαϊκής Δημοκρατίας της Κορέας, οι 
αρμόδιες ελληνικές αρχές τον απελαύνουν από το ελλη-
νικό έδαφος προκειμένου να επαναπατριστεί στη Λαϊκή 
Δημοκρατία της Κορέας σύμφωνα με το εφαρμοστέο 
εθνικό και διεθνές δίκαιο, δυνάμει και σύμφωνα με το 
άρθρο 4 του προεδρικού διατάγματος 6/2015.

Άρθρο 12

Απαγορεύεται, από τη 2α Μαρτίου 2016, ημερομηνία 
κατά την οποία υιοθετήθηκε από το Συμβούλιο Ασφα-
λείας του Ο.Η.Ε. η απόφαση 2270 (2016), η εξειδικευμένη 
διδασκαλία ή εκπαίδευση υπηκόων της Λαϊκής Δημο-
κρατίας της Κορέας εντός του ελληνικού εδάφους ή από 
Έλληνες υπηκόους, σε γνωστικούς κλάδους οι οποίοι θα 
μπορούσαν να συμβάλουν στις ευαίσθητες, από πλευ-
ράς διάδοσης, πυρηνικές δραστηριότητές της Λαϊκής 
Δημοκρατίας της Κορέας ή στην ανάπτυξη συστημάτων 
μεταφοράς πυρηνικών όπλων, συμπεριλαμβανομένης 
της διδασκαλίας ή εκπαίδευσης στην προηγμένη φυσι-
κή, την προηγμένη προσομοίωση μέσω ηλεκτρονικού 
υπολογιστή και τις σχετικές επιστήμες πληροφορικής, 
τη γεωχωρική πλοήγηση, την πυρηνική μηχανική, την 
αεροδιαστημική μηχανική, την αεροναυτική μηχανική 
και σχετικούς γνωστικούς κλάδους.

Άρθρο 13

1. Από τη 2α Μαρτίου 2016, ημερομηνία κατά την 
οποία υιοθετήθηκε από το Συμβούλιο Ασφαλείας του 
Ο.Η.Ε. η απόφαση 2270 (2016), οι αρμόδιες ελληνικές αρ-
χές επιθεωρούν τα φορτία τα οποία βρίσκονται εντός ή 
διέρχονται μέσω του ελληνικού εδάφους, μεταξύ άλλων 
στα αεροδρόμια, στους λιμένες και στις ζώνες ελεύθε-
ρου εμπορίου και τα οποία προέρχονται από τη Λαϊκή 
Δημοκρατία της Κορέας ή προορίζονται για τη Λαϊκή 

Δημοκρατία της Κορέας, ή των οποίων η μεσιτεία ή η 
διευκόλυνση έχει γίνει από τη Λαϊκή Δημοκρατία της 
Κορέας ή τους υπηκόους της ή από άτομα ή φορείς που 
ενεργούν εκ μέρους τους ή σύμφωνα με οδηγίες τους ή 
από φορείς που ανήκουν σε ή ελέγχονται από αυτούς 
ή από άτομα ή φορείς που έχουν καθοριστεί από το 
Συμβούλιο Ασφαλείας του Ο.Η.Ε. ή από την Επιτροπή 
που αναφέρεται στο άρθρο 4 του παρόντος προεδρικού 
διατάγματος ή τα οποία μεταφέρονται επί αεροσκαφών 
εγγεγραμμένων στα μητρώα της Λαϊκής Δημοκρατίας 
της Κορέας ή επί σκαφών υπό τη σημαία της Λαϊκής Δη-
μοκρατίας της Κορέας, με σκοπό να διασφαλιστεί ότι κα-
νένα αντικείμενο δεν μεταφέρεται κατά παράβαση των 
προεδρικών διαταγμάτων 85/2009, 13/2013, 132/2014, 
6/2015 και του παρόντος προεδρικού διατάγματος.

2. Οι εν λόγω επιθεωρήσεις λαμβάνουν χώρα με τρόπο 
που να ελαχιστοποιεί τον αντίκτυπο επί της μεταφοράς 
φορτίου το οποίο κρίνεται από τις αρμόδιες ελληνικές 
αρχές ότι προορίζεται για ανθρωπιστικούς σκοπούς.

Άρθρο 14

1. Απαγορεύεται, από τη 2α Μαρτίου 2016, ημερο-
μηνία κατά την οποία υιοθετήθηκε από το Συμβούλιο 
Ασφαλείας του Ο.Η.Ε. η απόφαση 2270 (2016), σε Έλ-
ληνες υπηκόους και σε όσους βρίσκονται στο ελληνικό 
έδαφος, η μίσθωση ή ναύλωση σκαφών που φέρουν την 
ελληνική σημαία ή αεροσκαφών εγγεγραμμένων στα 
ελληνικά μητρώα ή η παροχή υπηρεσιών επάνδρωσης 
στη Λαϊκή Δημοκρατία της Κορέας. 

2. Η απαγόρευση της προηγούμενης παραγράφου 
εφαρμόζεται  επίσης  σε  σχέση  με  οποιαδήποτε  άτο-
μα ή φορείς που έχουν καθοριστεί από το Συμβούλιο 
Ασφαλείας του Ο.Η.Ε. ή την Επιτροπή που αναφέρεται 
στο άρθρο 4 του παρόντος προεδρικού διατάγματος, 
οποιουσδήποτε άλλους φορείς της Λαϊκής Δημοκρατίας 
της Κορέας, οποιαδήποτε άλλα άτομα ή φορείς που οι 
αρμόδιες ελληνικές αρχές κρίνουν ότι έχουν βοηθήσει 
στην αποφυγή κυρώσεων ή στην παραβίαση διατάξε-
ων των προεδρικών διαταγμάτων 85/2009, 13/2013, 
132/2014, 6/2015 και του παρόντος προεδρικού διατάγ-
ματος, οποιαδήποτε άτομα ή φορείς ενεργούν εκ μέρους 
ή σύμφωνα με οδηγίες οποιουδήποτε εκ των ανωτέρω 
και οποιουσδήποτε φορείς που ανήκουν σε ή ελέγχονται 
από οποιουσδήποτε εκ των ανωτέρω.

3. Οι αρμόδιες ελληνικές αρχές διαγράφουν από τα ελ-
ληνικά μητρώα κάθε σκάφος το οποίο ανήκει στη Λαϊκή 
Δημοκρατία της Κορέας ή του οποίου η εκμετάλλευση 
γίνεται από τη Λαϊκή Δημοκρατία της Κορέας ή το οποίο 
επανδρώνεται από τη Λαϊκή Δημοκρατία της Κορέας και 
δεν εγγράφουν στα μητρώα αυτά κανένα τέτοιο σκάφος 
το οποίο έχει διαγραφεί από τις αρμόδιες αρχές άλλου 
κράτους μέλους του Οργανισμού Ηνωμένων Εθνών σύμ-
φωνα με την παράγραφο 19 της απόφασης 2270 (2016) 
του Συμβουλίου Ασφαλείας του Ο.Η.Ε.

4. Οι προηγούμενες διατάξεις του παρόντος άρθρου 
δεν εφαρμόζονται σε σχέση με την προαναφερθείσα 
μίσθωση, ναύλωση ή παροχή υπηρεσιών επάνδρωσης 
που έχουν κοινοποιηθεί προηγουμένως στην Επιτροπή 
που αναφέρεται στο άρθρο 4 του παρόντος προεδρικού 

286

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 6/18.01.2018

διατάγματος, κατά περίπτωση, συνοδευόμενες από: α) 
στοιχεία που να καταδεικνύουν ότι αυτές οι δραστηριό-
τητες λαμβάνουν χώρα αποκλειστικά για βιοποριστικούς 
σκοπούς, οι οποίοι δεν θα χρησιμοποιηθούν από άτομα 
ή φορείς της Λαϊκής Δημοκρατίας της Κορέας για τη δη-
μιουργία εισοδήματος και β) πληροφορίες για μέτρα τα 
οποία ελήφθησαν για την πρόληψη της συμβολής των 
δραστηριοτήτων αυτού του είδους σε παραβιάσεις των 
προεδρικών διαταγμάτων 85/2009, 13/2013, 132/2014, 
6/2015 ή του παρόντος προεδρικού διατάγματος.

Άρθρο 15

1. Απαγορεύεται, από τη 2α Μαρτίου 2016, ημερομηνία 
κατά την οποία υιοθετήθηκε από το Συμβούλιο Ασφαλεί-
ας του Ο.Η.Ε. η απόφαση 2270 (2016), σε Έλληνες υπη-
κόους, σε πρόσωπα που υπόκεινται στη δικαιοδοσία της 
Ελληνικής Δημοκρατίας και σε φορείς που έχουν ιδρυθεί 
στο ελληνικό έδαφος ή υπόκεινται στη δικαιοδοσία της 
Ελληνικής Δημοκρατίας, η νηολόγηση σκαφών στη Λαϊ-
κή Δημοκρατία της Κορέας, η λήψη άδειας για τη χρήση 
της σημαίας της Λαϊκής Δημοκρατίας της Κορέας σε σκά-
φη και η κατοχή, μίσθωση, εκμετάλλευση, παροχή κάθε 
είδους πιστοποίησης ταξινόμησης σκάφους, ή συναφείς 
υπηρεσίες ή ασφάλιση οποιουδήποτε σκάφους φέρει τη 
σημαία της Λαϊκής Δημοκρατίας της Κορέας.

2. Η προηγούμενη παράγραφος δεν εφαρμόζεται σε 
δραστηριότητες οι οποίες έχουν κοινοποιηθεί εκ των 
προτέρων από την Επιτροπή που αναφέρεται στο άρθρο 
4 του παρόντος προεδρικού διατάγματος, κατά περίπτω-
ση, μετά από την παροχή στην Επιτροπή αναλυτικών 
στοιχείων για τις δραστηριότητες, συμπεριλαμβανομέ-
νων των ονομάτων των ατόμων και των φορέων που 
συμμετέχουν σε αυτές, στοιχείων που να καταδεικνύ-
ουν ότι οι εν λόγω δραστηριότητες λαμβάνουν χώρα 
αποκλειστικά για βιοποριστικούς σκοπούς που δεν θα 
χρησιμοποιηθούν από άτομα ή φορείς της Λαϊκής Δημο-
κρατίας της Κορέας για τη δημιουργία εσόδων και σχετι-
κά με μέτρα που έχουν ληφθεί για την πρόληψη της συμ-
βολής των δραστηριοτήτων αυτών σε παραβιάσεις των 
προεδρικών διαταγμάτων 85/2009, 13/2013, 132/2014, 
6/2015 ή του παρόντος προεδρικού διατάγματος.

Άρθρο 16

Από τη 2α Μαρτίου 2016, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. 
η απόφαση 2270 (2016), οι αρμόδιες ελληνικές αρχές 
αρνούνται την άδεια σε οποιοδήποτε αεροσκάφος να 
απογειωθεί από το ελληνικό έδαφος, να προσγειωθεί 
σε αυτό ή να υπερίπταται αυτού, εκτός της περίπτωσης 
στην οποία τίθεται ως προϋπόθεση η προσγείωση για 
επιθεώρηση, εάν διαθέτουν πληροφορίες που παρέχουν 
εύλογους λόγους να θεωρείται ότι το αεροσκάφος πε-
ριέχει αντικείμενα των οποίων η προμήθεια, πώληση, 
μεταφορά ή εξαγωγή απαγορεύεται από τα προεδρικά 
διατάγματα 85/2009, 13/2013, 132/2014, 6/2015 ή από 
το παρόν προεδρικό διάταγμα, εκτός της περίπτωσης 
αναγκαστικής προσγείωσης. Οι αρμόδιες ελληνικές αρ-
χές, όταν εξετάζουν εάν θα παράσχουν άδεια υπέρπτη-
σης, αξιολογούν γνωστούς παράγοντες κινδύνου.

Άρθρο 17

Από τη 2α Μαρτίου 2016, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. 
η απόφαση 2270 (2016), οι αρμόδιες ελληνικές αρχές 
απαγορεύουν την είσοδο οποιουδήποτε σκάφους στους 
λιμένες της Ελληνικής Δημοκρατίας, εάν διαθέτουν πλη-
ροφορίες που παρέχουν εύλογους λόγους να θεωρείται 
ότι το σκάφος ανήκει σε ή ελέγχεται, άμεσα ή έμμεσα, 
από άτομο ή φορέα που έχει καθοριστεί από το Συμβού-
λιο Ασφαλείας του Ο.Η.Ε. ή την Επιτροπή που αναφέρεται 
στο άρθρο 4 του παρόντος προεδρικού διατάγματος ή 
περιέχει φορτίο του οποίου η προμήθεια, πώληση, με-
ταφορά ή εξαγωγή απαγορεύεται από τα προεδρικά δι-
ατάγματα 85/2009, 13/2013, 132/2014, 6/2015 ή από το 
παρόν προεδρικό διάταγμα, εκτός εάν η είσοδος επιβάλ-
λεται σε περίπτωση έκτακτης ανάγκης ή σε περίπτωση 
επιστροφής του σκάφους στο λιμένα προέλευσής του, 
ή προκειμένου να διεξαχθεί επιθεώρηση, ή εκτός εάν 
η προαναφερθείσα Επιτροπή κρίνει εκ των προτέρων 
ότι μια τέτοια είσοδος επιβάλλεται για ανθρωπιστικούς 
σκοπούς ή για οποιουσδήποτε άλλους σκοπούς σύμφω-
νους με τους στόχους της απόφασης 2270 (2016) του 
Συμβουλίου Ασφαλείας του Ο.Η.Ε.

Άρθρο 18

Τα σκάφη που αναφέρονται στο Παράρτημα ΙΙΙ της 
απόφασης 2270 (2016) του Συμβουλίου Ασφαλείας του 
Ο.Η.Ε., το οποίο παρατίθεται ως Παράρτημα Γ του παρό-
ντος, αποτελούν οικονομικούς πόρους που ελέγχονται 
ή των οποίων η εκμετάλλευση γίνεται από την εταιρία 
της Λαϊκής Δημοκρατίας της Κορέας Ocean Maritime 
Management (OMM), η οποία έχει καθοριστεί από την 
Επιτροπή που αναφέρεται στο άρθρο 4 του παρόντος 
και, ως εκ τούτου, υπόκεινται στη δέσμευση περιουσι-
ακών στοιχείων που έχει επιβληθεί με το άρθρο 4 του 
προεδρικού διατάγματος 85/2009.

Άρθρο 19

Από τη 2α Μαρτίου 2016, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. 
η απόφαση 2270 (2016), η Επιτροπή που αναφέρεται 
στο άρθρο 4 του παρόντος μπορεί να καθορίσει επιπρό-
σθετα αντικείμενα τα οποία υπόκεινται στα μέτρα των 
άρθρων 1 έως 6 του προεδρικού διατάγματος 85/2009 
και των συναφών άρθρων του παρόντος προεδρικού 
διατάγματος. Το έγγραφο που περιέχει τα εν λόγω αντι-
κείμενα (έγγραφο S/2016/308 του Συμβουλίου Ασφα-
λείας του Ο.Η.Ε.), όπως και οι πλέον επικαιροποιημένες 
εκδοχές των εγγράφων που αναφέρονται στο άρθρο 1 
του προεδρικού διατάγματος 85/2009, στο άρθρο 14 
του προεδρικού διατάγματος 13/2013 και στο άρθρο 
2 του προεδρικού διατάγματος 132/2014 μπορούν να 
ανευρεθούν  στο  διαδικτυακό  τόπο  της  προαναφερ-
θείσας Επιτροπής: https://www.un.org/sc/suborg/en/
sanctions/1718/prohibited-items. 

Άρθρο 20

Από τη 2α Μαρτίου 2016, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. η 

