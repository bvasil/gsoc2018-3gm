E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

5841

27 Φεβρουαρίου 2018

ΤΕΥΧΟΣ  ΠΡΩΤΟ

Αρ. Φύλλου 34

 

ΑΠΟΦΑΣΕΙΣ
Αριθμ. 0544/Μ. 6954/ΑΣ 51091  
  Έγκριση Πρωτοκόλλου της 10ης Συνόδου της Μι-
κτής Διυπουργικής Επιτροπής Οικονομικής, Βιο-
μηχανικής, Τεχνολογικής και Επιστημονικής Συ-
νεργασίας μεταξύ της Ελληνικής Δημοκρατίας 
και της Ρωσικής Ομοσπονδίας.

  ΟΙ ΥΠΟΥΡΓΟΙ
ΕΣΩΤΕΡΙΚΩΝ –
ΟΙΚΟΝΟΜΙΑΣ ΚΑΙ ΑΝΑΠΤΥΞΗΣ – 
ΨΗΦΙΑΚΗΣ ΠΟΛΙΤΙΚΗΣ, 
ΤΗΛΕΠΙΚΟΙΝΩΝΙΩΝ ΚΑΙ ΕΝΗΜΕΡΩΣΗΣ – 
ΠΑΙΔΕΙΑΣ, ΕΡΕΥΝΑΣ ΚΑΙ ΘΡΗΣΚΕΥΜΑΤΩΝ – 
ΕΞΩΤΕΡΙΚΩΝ – ΠΕΡΙΒΑΛΛΟΝΤΟΣ 
ΚΑΙ ΕΝΕΡΓΕΙΑΣ – ΥΠΟΔΟΜΩΝ 
ΚΑΙ ΜΕΤΑΦΟΡΩΝ – ΝΑΥΤΙΛΙΑΣ 
ΚΑΙ ΝΗΣΙΩΤΙΚΗΣ ΠΟΛΙΤΙΚΗΣ – 
ΑΓΡΟΤΙΚΗΣ ΑΝΑΠΤΥΞΗΣ 
ΚΑΙ ΤΡΟΦΙΜΩΝ - ΤΟΥΡΙΣΜΟΥ

   Έχοντας υπόψη:
1. Τις διατάξεις της Συμφωνίας μεταξύ των Κυβερ-
νήσεων της Ελληνικής Δημοκρατίας και της Ρωσικής 
Ομοσπονδίας για την οικονομική, βιομηχανική, τεχνο-
λογική και επιστημονική συνεργασία, που υπογράφηκε 
στην Αθήνα, στις 30 Ιουνίου 1993 και κυρώθηκε με τον 
ν. 2249/1994, που δημοσιεύθηκε στο υπ' αριθμ. 187 Φύλ-
λο Εφημερίδος της Κυβερνήσεως, Τεύχος Α΄, της 10ης 
Νοεμβρίου 1994.

2. Το άρθρο δεύτερο του ανωτέρω κυρωτικού νόμου 
σύμφωνα με το οποίο τα Πρωτόκολλα- Πρακτικά που 
καταρτίζονται από τη Μικτή Επιτροπή του άρθρου 11 της 
Συμφωνίας εγκρίνονται με κοινή Πράξη των αρμοδίων 
κατά περίπτωση Υπουργών.

3. Τις διατάξεις του άρθρου 90 της Κωδικοποίησης 
της νομοθεσίας για την Κυβέρνηση και τα Κυβερνητικά 
όργανα (π.δ. 63 ΦΕΚ 98/Α΄/22.4.2005).

4. Την υπ' αριθ. Υ8/25.09.2015 Απόφαση του Πρωθυ-
πουργού «Ανάθεση Αρμοδιοτήτων στον Αναπληρωτή 
Υπουργό Παιδείας, Έρευνας και Θρησκευμάτων Κων-
σταντίνο Φωτάκη» (ΦΕΚ 2109/Β΄/29.09.2015),

5. Την υπ' αριθ. Υ188/14.11.2016 Απόφαση του Πρω-
θυπουργού «Ανάθεση Αρμοδιοτήτων στον Αναπληρωτή 

Υπουργό Εξωτερικών Γεώργιο Κατρούγκαλο» (ΦΕΚ 3674/Β΄/
14.11.2016),

6. Την υπ' αριθ. Υ198/16.11.2016 απόφαση του Πρω-
θυπουργού «Ανάθεση Αρμοδιοτήτων στον Αναπληρωτή 
Υπουργό Περιβάλλοντος και Ενέργειας, Σωκράτη Φάμελ-
λο» (ΦΕΚ 3722/Β΄/17.11.2016),

7. Την υπ' αριθ. οικ. 4402/88/23.01.2017 απόφαση του 
Πρωθυπουργού και του Υπουργού Υποδομών και Μετα-
φορών «Καθορισμός αρμοδιοτήτων Υφυπουργού Υποδο-
μών και Μεταφορών Νικόλαου Μαυραγάνη» (ΦΕΚ 127/Β΄/
24.01.2017).

8. Το γεγονός ότι εκ της εφαρμογής των διατάξεων του 
υπό έγκριση Πρωτοκόλλου ουδεμία δαπάνη προκαλείται 
σε βάρος του κρατικού προϋπολογισμού.

9. Το περιεχόμενο του υπό έγκριση Πρωτοκόλλου, 

αποφασίζουμε:

Εγκρίνουμε ως έχει και στο σύνολο του το Πρωτόκολλο 
της 10ης Συνόδου της Μικτής Διυπουργικής Επιτροπής 
Οικονομικής, Βιομηχανικής, Τεχνολογικής και Επιστημο-
νικής Συνεργασίας μεταξύ της Ελληνικής Δημοκρατίας 
και της Ρωσικής Ομοσπονδίας, που υπογράφηκε στην 
Αθήνα, στις 4 Νοεμβρίου 2016, του οποίου το πρωτό-
τυπο ελληνικό κείμενο έχει ως εξής:

ΠΡΩΤΟΚΟΛΛΟ
της 10ης Συνόδου της Μεικτής Διυπουργικής
Επιτροπής Οικονομικής, Βιομηχανικής, 
Τεχνολογικής και Επιστημονικής Συνεργασίας 
μεταξύ της Ελληνικής Δημοκρατίας 
και της Ρωσικής Ομοσπονδίας

Στις  3-4  Νοεμβρίου  2016  στην  Αθήνα  πραγματο-
ποιήθηκε η 10η Σύνοδος της Μεικτής Διυπουργικής 
Επιτροπής Οικονομικής, Βιομηχανικής, Τεχνολογικής 
και Επιστημονικής Συνεργασίας μεταξύ της Ελληνικής 
Δημοκρατίας και της Ρωσικής Ομοσπονδίας (στη συ-
νέχεια «ΜΔΕ»), Η ημερήσια διάταξη επισυνάπτεται στο 
Παράρτημα Ι.

Επικεφαλής της ελληνικής αντιπροσωπείας ήταν ο 
Υφυπουργός Εξωτερικών της Ελληνικής Δημοκρατίας, 
Δημήτρης Μάρδας και επικεφαλής της ρωσικής αντι-
προσωπείας ο Υπουργός Μεταφορών της Ρωσικής Ομο-
σπονδίας, Maxim Yurievich Sokolov. Οι συνθέσεις των 
δύο Αντιπροσωπειών περιέχονται στο Παράρτημα II.

Οι δύο πλευρές συμφώνησαν ότι οι συναντήσεις υψη-
λού επιπέδου έχουν ιδιαίτερη σημασία για την ανάπτυξη 

5842

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 34/27.02.2018

και τη διεύρυνση των ελληνορωσικών οικονομικών σχέ-
σεων. Μεγάλη σημασία για την ενίσχυση της διμερούς 
οικονομικής συνεργασίας, είχαν η επίσκεψη του Πρωθυ-
πουργού της Ελληνικής Δημοκρατίας Αλέξη Τσίπρα στις 
8-9 Απριλίου 2015 στη Μόσχα, κατά την οποία υπεγράφη 
το Κοινό Πρόγραμμα Δράσης μεταξύ της Ελληνικής Δη-
μοκρατίας και της Ρωσικής Ομοσπονδίας για την περί-
οδο 2015-2016, στο οποίο προσδιορίζονται οι βασικές 
κατευθύνσεις ανάπτυξης της διμερούς συνεργασίας, κα-
θώς και η συμμετοχή του στον 19ο Διεθνές Οικονομικό 
Φόρουμ στην Αγία Πετρούπολη στις 18-19 Ιουνίου 2015.
Ιδιαίτερα μεγάλης σημασίας ήταν η επίσκεψη του Προ-
έδρου της Ρωσικής Ομοσπονδίας Vladimir Putin στις 27 
Μαΐου 2016 στην Αθήνα, στο πλαίσιο της οποίας υπεγρά-
φησαν συμβατικά κείμενα διμερούς συνεργασίας στον 
τομέα διαπεριφερειακής συνεργασίας, Ανανεώσιμων 
Πηγών  Ενέργειας,  προσέλκυσης  επενδύσεων,  τουρι-
σμού, τυποποίησης και πιστοποίησης, πετρελαιοειδών 
και αγροτικής ανάπτυξης. Κατόπιν ελληνορωσικών συ-
νομιλιών υιοθετήθηκε η Πολιτική Διακήρυξη Ελλάδας- 
Ρωσίας.

Η Ελληνική Πλευρά εξήρε την λαμπρή ρωσική παρου-
σία στην 81η Διεθνή Έκθεση Θεσσαλονίκης στις 10-18 
Σεπτεμβρίου 2016, στην οποία η Ρωσία ήταν τιμώμενη 
χώρα. Οι δύο Πλευρές σημείωσαν την σημασία της συμ-
μετοχής της ρωσικής αντιπροσωπείας με επικεφαλής 
τον Αντιπρόεδρο της Κυβέρνησης της Ρωσικής Ομο-
σπονδίας Arkady Dvorkovich στην επίσημη τελετή των 
εγκαινίων της Έκθεσης, τα εγκαίνια από κοινού με τον 
Πρωθυπουργό της Ελλάδας του ρωσικού περιπτέρου, 
καθώς και το πλούσιο διμερές επιχειρηματικό πρόγραμ-
μα, συμπεριλαμβανομένων μεταξύ άλλων της διμερούς 
συνάντησης και συνακόλουθης συζήτησης στρογγυλής 
τραπέζης με θέμα την ανάπτυξη της ελληνο-ρωσικής 
συνεργασίας στον αγροτικό τομέα (9 Σεπτεμβρίου) και 
του Ελληνο-ρωσικού Φόρουμ για τις Ανανεώσιμες Πη-
γές Ενέργειας και την ενεργειακή αποδοτικότητα (11 
Σεπτεμβρίου).

Εποικοδομητική ήταν επίσης η συνάντηση των Συ-
μπροέδρων της Μεικτής Διυπουργικής Επιτροπής Οικο-
νομικής, Βιομηχανικής, Τεχνολογικής και Επιστημονικής 
Συνεργασίας στη Θεσσαλονίκη στις 13 Μαΐου 2016 και 
στη Μόσχα στις 6 Οκτωβρίου 2016 για την συζήτηση 
και την επισκόπηση προόδου σειράς θεμάτων ελληνο-
ρωσικής οικονομικής συνεργασίας.

Ακόμη, η επίσκεψη του Ρώσου Υπουργού Εξωτερικών 
της Κυβέρνησης Sergey Lavrov στην Αθήνα 1-2 Νοεμ-
βρίου 2016, επιβεβαίωσε για ακόμα μια φορά τις φιλι-
κές σχέσεις των δύο χωρών και έδωσε νέα ώθηση στη 
διμερή συνεργασία.

Με βάση τα ανωτέρω, στη Συνεδρίαση της 10ης Συ-
νόδου της Μεικτής Επιτροπής Ελλάδος-Ρωσίας για την 
Οικονομική, Βιομηχανική, Τεχνολογική και Επιστημονι-
κή Συνεργασία, η οποία πραγματοποιήθηκε σε πνεύμα 
συνεργασίας και πνεύμα αμοιβαίας αλληλοκατανόησης 
συζητήθηκαν επίκαιρα θέματα διμερούς και οικονομι-
κής συνεργασίας και οι βασικές κατευθύνσεις περαιτέρω 
ανάπτυξης της, σε συμφωνία με τις διεθνείς υποχρεώσεις 
των Πλευρών. Επισημάνθηκε η ύπαρξη περαιτέρω δυνα-

τοτήτων για τη διεύρυνση της συνεργασίας μεταξύ των 
δύο χωρών σε ποικίλους τομείς.

Η Επιτροπή εξέτασε τα κάτωθι ζητήματα:

Ι. ΚΑΤΑΣΤΑΣΗ ΚΑΙ ΠΡΟΟΠΤΙΚΕΣ
ΤΗΣ ΕΛΛΗΝΟΡΩΣΙΚΗΣ
ΟΙΚΟΝΟΜΙΚΗΣ ΣΥΝΕΡΓΑΣΙΑΣ

Οι δύο πλευρές αντάλλαξαν πληροφορίες για την κα-
τάσταση των διμερών οικονομικών σχέσεων τους, τους 
βασικούς δείκτες, τις τάσεις και τις προοπτικές των οι-
κονομιών τους. Επεσήμαναν δε, ότι συνεχίζονται οι εκα-
τέρωθεν προσπάθειες εντατικοποίησης των διμερών 
οικονομικών σχέσεων και επιβεβαίωσαν την πρόθεση 
για συνέχιση του διαλόγου μεταξύ των κρατικών οικο-
νομικών φορέων των δύο χωρών.

Λαμβάνοντας υπ' όψιν τα στατιστικά στοιχεία, οι δύο 
πλευρές επεσήμαναν την μείωση το 2015 των εμπορι-
κών συναλλαγών μεταξύ των χωρών, ως αποτέλεσμα της 
μεταβληθείσας διεθνούς συγκυρίας στις αγορές, και την 
επιβράδυνση του ρυθμού υποχώρησης του εμπορίου 
που σημειώνεται το 2016.

Οι δύο πλευρές συμφώνησαν να συνεχίσουν τη συ-
νεργασία για την αντιμετώπιση των συνεπειών της διε-
θνούς οικονομικής κρίσης και εξέφρασαν την πρόθεση 
να λάβουν όλα τα απαραίτητα μέτρα για τη στήριξη και 
ενίσχυση των εμπορικών τους ανταλλαγών.

Συγκεκριμένα, η ελληνική πλευρά εξέφρασε το ενδι-
αφέρον για μέγιστη διεύρυνση των κατηγοριών προϊό-
ντων που εξάγονται στην Ρωσία όπως επιβατικά πλοία, 
οχηματαγωγά, γούνες, τυποποιημένα τρόφιμα, κρασιά, 
ποτά, κονσερβοποιημένα φρούτα, καλλυντικά, οικοδομι-
κά και ενεργειακά δομικά υλικά, προϊόντα συσκευασίας, 
φαρμακευτικά και παραφαρμακευτικά προϊόντα.

Η ρωσική πλευρά εξέφρασε το ενδιαφέρον της για 
διεύρυνση των εξαγωγών προς στην Ελλάδα μηχανολο-
γικού και τεχνολογικού εξοπλισμού, προϊόντων υψηλής 
τεχνολογίας, επιστήμης και τεχνογνωσίας.

Οι δύο πλευρές προέβησαν σε ανταλλαγή στατιστικής 
πληροφόρησης σχετικά με το διμερές εμπόριο υπηρε-
σιών.

Η Επιτροπή επεσήμανε την ύπαρξη σημαντικών δυνα-
τοτήτων για περαιτέρω ανάπτυξη της διμερούς οικονο-
μικής συνεργασίας.

Οι δύο πλευρές αντάλλαξαν πληροφορίες για την τρέ-
χουσα δραστηριότητα ως προς την παροχή κινήτρων 
στις επενδύσεις και τη βελτίωση του επιχειρηματικού 
κλίματος στη Ρωσική Ομοσπονδία και την Ελληνική Δη-
μοκρατία όπως και για το ύψος των άμεσων ελληνικών 
επενδύσεων στη Ρωσική Ομοσπονδία και των άμεσων 
ρωσικών επενδύσεων στην Ελληνική Δημοκρατία και 
διαπίστωσαν την ύπαρξη σημαντικού δυναμικού για την 
περαιτέρω ενίσχυση της συνεργασίας και ως προς αυτή 
την κατεύθυνση.

Οι δύο πλευρές εξέφρασαν την πεποίθηση ότι το εν-
διαφέρον για συνεργασία, που επιδεικνύουν Έλληνες 
και Ρώσοι επενδυτές, θα ενισχυθεί ακόμη περισσότερο. 
Υπό αυτό το πρίσμα, οι δύο πλευρές θα συνεχίσουν την 
ανταλλαγή πληροφόρησης σχετικά με επενδυτικά προ-

Τεύχος Α’ 34/27.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

5843

γράμματα, που παρουσιάζουν ενδιαφέρον για Έλληνες 
και Ρώσους δυνητικούς επενδυτές, καθώς και με θέματα, 
που αφορούν υλοποίηση επενδυτικών σχεδίων στις δύο 
χώρες.

Η ελληνική πλευρά ενημέρωσε για το νέο αναπτυξι-
ακό νόμο 4399/2016 «θεσμικό πλαίσιο για τη σύσταση 
καθεστώτων ενισχύσεων ιδιωτικών επενδύσεων για την 
περιφερειακή και οικονομική ανάπτυξη της χώρας - Σύ-
σταση Αναπτυξιακού Συμβουλίου και άλλες διατάξεις», 
σκοπός του οποίου είναι η προσέλκυση ξένων άμεσων 
επενδύσεων, η βελτίωση της ανταγωνιστικότητας σε το-
μείς υψηλής προστιθέμενης αξίας και έντασης γνώσης, η 
υποστήριξη μειονεκτικών περιοχών της χώρας, η αύξηση 
της απασχόλησης, η αύξηση του μέσου μεγέθους των 
επιχειρήσεων κ.λπ.

Η ελληνική πλευρά ενημέρωσε για τη δημιουργία του 
νέου Υπερταμείου αποκρατικοποιήσεων, υπό την ομπρέ-
λα του οποίου θα περάσουν τα περιουσιακά στοιχεία του 
Δημοσίου προς αξιοποίηση. Ενημέρωσε επίσης για τον 
ελληνικό οργανισμό «Enterprise Greece» που στόχο έχει 
την προσέλκυση επενδύσεων στην ελληνική επικράτεια 
και τη στενή συνεργασία με επιφανείς θεσμικούς ρώσους 
εταίρους για κοινές δράσεις προώθησης επενδυτικών 
ευκαιριών στην Ελλάδα, καθώς και για τη σύσταση της 
Ανεξάρτητης Αρχής Δημοσίων Εσόδων που θα αντικατα-
στήσει από την 1/1/2017 τη Γενική Γραμματεία Δημοσίων 
Εσόδων του Υπουργείου Οικονομικών, και η οποία θα 
έχει λειτουργική ανεξαρτησία και διοικητική και οικο-
νομική αυτοτέλεια.

Η ελληνική πλευρά ενημέρωσε για τις δυσκολίες που 
αντιμετωπίζουν οι Έλληνες επιχειρηματίες κατά την με-
ταφορά προϊόντων μέσω της Ρωσικής Ομοσπονδίας 
προς κράτη της Κεν. Ασίας, καθώς και κατά τη μεταφορά 
δειγμάτων για συμμετοχή σε Διεθνείς Εκθέσεις, και ζήτη-
σε τη συνδρομή της ρωσικής πλευράς για την επίλυση 
του ζητήματος.

Οι δύο πλευρές στηρίζουν την ενίσχυση της συνεργα-
σίας στο πλαίσιο των διεθνών οργανισμών οικονομικού 
χαρακτήρα.

Οι δύο πλευρές επιβεβαιώνουν την επιδίωξη της συ-
νέχισης της συνεργασίας στο πλαίσιο διεθνών Φόρα 
και εκθέσεων όπως το Διεθνές Οικονομικό Φόρουμ της 
Αγίας Πετρούπολης και της Διεθνούς Έκθεσης Θεσσα-
λονίκης (ΔΕΘ) και εξέφρασαν την ικανοποίηση τους για 
το γεγονός ότι η Ρωσική Ομοσπονδία αποτέλεσε την 
τιμώμενη χώρα στη ΔΕΘ, τον Σεπτέμβριο του 2016 με 
την ευκαιρία του Αφιερωματικού Έτους Ελλάδος-Ρωσίας.
Η Ρωσική Πλευρά προσκάλεσε τους Έλληνες εταίρους 
να εξετάσουν το ενδεχόμενο συμμετοχής αξιωματούχων 
και εκπροσώπων της επιχειρηματικής κοινότητας στο 
2ο Παγκόσμιο Φόρουμ Δημητριακών στις 18-19 Νοεμ-
βρίου 2016, στο 21ο Διεθνές Οικονομικό Φόρουμ της 
Αγίας Πετρούπολης στις 1-3 Ιουνίου 2017, στη Διεθνή 
Βιομηχανική Έκθεση «ΙΝΝΟΠΡΟΜ» τον Ιούλιο 2017, στο 
ετήσιο Διεθνές Φόρουμ «Openlnnovations» και σε άλλες 
προγραμματιζόμενες εκδηλώσεις στη Ρωσία.

Αντίστοιχα, η ελληνική πλευρά προσκάλεσε τους Ρώ-
σους εταίρους να εξετάσουν το ενδεχόμενο συμμετοχής, 
εκπροσώπων της ρωσικής κοινότητας σε διεθνείς κλα-

δικές εκθέσεις που θα λάβουν χώρα στην Ελλάδα εντός 
του 2017 (HELEXPO, ΔΕΘ).

IΙ. ΑΝΑΒΑΘΜΙΣΗ ΤΟΥ ΔΙΜΕΡΟΥΣ 
ΘΕΣΜΙΚΟΥ ΠΛΑΙΣΙΟΥ

Οι δύο πλευρές επεσήμαναν τη σπουδαιότητα της 
υπογραφής των εξής κειμένων στο πλαίσιο της επίσκε-
ψης του Ρώσου Προέδρου στην Ελλάδα στις 27 Μαΐου 
2016:

• Κοινή Διακήρυξη εταιρικής σχέσης για τον Εκσυγ-
χρονισμό μεταξύ της Κυβέρνησης της Ελληνικής Δημο-
κρατίας και της Κυβέρνησης της Ρωσικής Ομοσπονδίας.
• Μνημόνιο Κατανόησης για τη Διαπεριφερειακή Συ-
νεργασία μεταξύ του Υπουργείου Εξωτερικών της Ελ-
ληνικής Δημοκρατίας και του Υπουργείου Οικονομικής 
Ανάπτυξης της Ρωσικής Ομοσπονδίας.

• Οδικός Χάρτης για την συνεργασία Ελλάδος-Ρωσίας 
στον Αγροτικό Τομέα μεταξύ του Υπουργείου Αγροτικής 
Ανάπτυξης και Τροφίμων της Ελληνικής Δημοκρατίας και 
του Υπουργείου Γεωργίας της Ρωσικής Ομοσπονδίας.

• Κοινό Πρόγραμμα Δράσης για την περίοδο 2016-
2018 για τον Τουρισμό μεταξύ του Υπουργείου Οικονο-
μίας Ανάπτυξης και Τουρισμού της Ελληνικής Δημοκρα-
τίας και της Ομοσπονδιακής Υπηρεσίας Τουρισμού της 
Ρωσικής Ομοσπονδίας.

• Μνημόνιο Κατανόησης για συνεργασία στον τομέα 
τυποποίησης μεταξύ του Εθνικού Συστήματος Υποδο-
μών Ποιότητας/Ελληνικού Οργανισμού Τυποποίησης 
(ΕΣΥΠ/ΕΛΟΤ) και του Ρωσικού Ομοσπονδιακού Οργα-
νισμού Τεχνικών Κανονισμών και Μετρολογίας.

• Μνημόνιο Συνεργασίας μεταξύ της Ελληνικής Εταιρεί-
ας Επενδύσεων και Εξωτερικού Εμπορίου ΑΕ Enterprise 
Greece  και  του  Ρωσικού  Οργανισμού  Επενδύσεων 
Ιnvestin Russia.

• Μνημόνιο Κατανόησης στους τομείς Ενεργειακής 
Αποδοτικότητας  και  Ανανεώσιμων  Πηγών  Ενέργειας 
μεταξύ του Κέντρου Ανανεώσιμων Πηγών και Εξοικο-
νόμησης Ενέργειας εποπτευόμενου από το Υπουργείο 
Περιβάλλοντος και Ενέργειας της Ελληνικής Δημοκρατί-
ας και της Ρωσικής Υπηρεσίας Ενέργειας του Υπουργείου 
Ενέργειας της Ρωσικής Ομοσπονδίας.

• Μνημόνιο Κατανόησης μεταξύ του Πανεπιστημίου 
Πειραιώς και του Ομοσπονδιακού Πανεπιστημίου Ου-
ραλίων σχετικά με τις μελέτες BRICS.

• Μνημόνιο Συνεργασίας μεταξύ της Ελληνικά Πετρέ-
λαια ΑΕ και της Ρωσικής Κρατικής Εταιρείας ROSNEFT.

Οι δύο πλευρές εξέφρασαν την ετοιμότητα για την 
υπογραφή στις 11 Νοεμβρίου 2016 της Συμφωνίας Συ-
νεργασίας στον τομέα της Επιστήμης, της Τεχνολογίας 
και της Καινοτομίας μεταξύ της Κυβέρνησης της Ελλη-
νικής Δημοκρατίας και της Κυβέρνησης της Ρωσικής 
Ομοσπονδίας.

Οι δύο πλευρές επεσήμαναν την σημασία του υπο-
γραφέντος στις 15 Ιουνίου 2015 στο Λονδίνο Μνημο-
νίου Κατανόησης μεταξύ της Ελληνικής Επιτροπής Κε-
φαλαιαγοράς και της Κεντρικής Τράπεζας της Ρωσικής 
Ομοσπονδίας

Οι δυο Πλευρές συνεννοήθηκαν ως προς την προετοι-
μασία και την μετέπειτα υπογραφή του Μνημονίου Συ-

5844

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 34/27.02.2018

ναντίληψης μεταξύ του Υπουργείου Υγείας της Ρωσικής 
Ομοσπονδίας και του Υπουργείου Υγείας της Ελληνικής 
Δημοκρατίας στον τομέα της Υγείας.

Οι δύο πλευρές επιθυμούν την επιτάχυνση της εξέτα-
σης των εκατέρωθεν σχεδίων των κατωτέρω διμερών 
συμβατικών κειμένων:

- της Συμφωνίας μεταξύ της Κυβέρνησης της Ελληνι-
κής Δημοκρατίας και της Κυβέρνησης της Ρωσικής Ομο-
σπονδίας για την κατάργηση του καθεστώτος θεωρήσε-
ων για τα πληρώματα των αεροπορικών δρομολογίων 
(σε μορφή ανταλλαγής ρηματικών διακοινώσεων)

- της Συμφωνίας μεταξύ της Κυβέρνησης της Ρωσικής 
Ομοσπονδίας και της Κυβέρνησης της Ελληνικής Δημο-
κρατίας για την αμοιβαία αναγνώριση τίτλων αποδεικτι-
κών ναυτικής ικανότητας ναυτικών πληρωμάτων

- του Μνημονίου Συνεννόησης μεταξύ της Ρωσικής 
Ομοσπονδίας και της Ελληνικής Δημοκρατίας για τη μεί-
ωση των τιμών της διεθνούς περιαγωγής

- της Συμφωνίας μεταξύ του Υπουργείου Επικοινωνιών 
της Ρωσικής Ομοσπονδίας και του Υπουργείου Υποδο-
μών, Μεταφορών και Δικτύων της Ελληνικής Δημοκρα-
τίας για τη συνεργασία στον τομέα των επικοινωνιών και 
της τεχνολογίας πληροφορικής

-  του  Μνημονίου  Συνεργασίας  μεταξύ  της  Γενικής 
Γραμματείας Δημοσίων Εσόδων του Υπουργείου Οικο-
νομικών και της Ομοσπονδιακής Τελωνειακής Υπηρε-
σίας της Ρωσικής Ομοσπονδίας για τη συνεργασία στον 
τελωνειακό τομέα.

Οι δύο πλευρές κρίνουν σκόπιμο να συνεχίσουν τη 
συνεργασία στον τομέα των αεροπορικών μεταφορών 
λαμβάνοντας υπόψη το ισχύον συμβατικό πλαίσιο και 
αναγνωρίζοντας παράλληλα τη δυνατότητα επικαιρο-
ποίησης και εκσυγχρονισμού του σύμφωνα με τις ισχύ-
ουσες διεθνείς υποχρεώσεις τους.

Οι δύο πλευρές επισημαίνουν την ετοιμότητα των δυο 
Υπουργείων Οικονομικών για ανάπτυξη διαλόγου για την 
αναθεώρηση του άρθρου 26, περί ανταλλαγής πληροφορι-
ών, της «Σύμβασης μεταξύ της Κυβέρνησης της Ελληνικής 
Δημοκρατίας και της Κυβέρνησης της Ρωσικής Ομοσπονδίας 
για την αποφυγή της διπλής φορολογίας και την αποτροπή 
της φοροδιαφυγής αναφορικά με τους φόρους εισοδήματος 
και κεφαλαίου», με σκοπό τη βελτίωση της συνεργασίας των 
δύο χωρών στην εφαρμογή της ανωτέρω Σύμβασης.

Οι δύο πλευρές επιδιώκουν να συνεχίσουν να συνερ-
γάζονται, προκειμένου να αναπτυχθεί περαιτέρω το δι-
μερές θεσμικό πλαίσιο οικονομικού περιεχομένου και 
ιδιαίτερα αυτό της ενεργειακής συνεργασίας λαμβάνο-
ντας υπ' όψιν τα αμοιβαία συμφέροντα.

ΙΙΙ. ΤΟΜΕΙΣ ΠΡΟΤΕΡΑΙΟΤΗΤΑΣ 
ΤΗΣ ΔΙΜΕΡΟΥΣ ΟΙΚΟΝΟΜΙΚΗΣ ΣΥΝΕΡΓΑΣΙΑΣ

Οι δύο πλευρές εξέτασαν αναλυτικά 
τους τρόπους βελτίωσης των διμερών 
οικονομικών τους σχέσεων στους ακόλουθους 
τομείς προτεραιότητας:

1. ΣΥΝΕΡΓΑΣΙΑ ΣΤΟΝ ΤΟΜΕΑ ΤΗΣ ΕΝΕΡΓΕΙΑΣ
Οι δύο πλευρές συζήτησαν την ελληνο-ρωσική συ-
νεργασία στο τομέα της ενέργειας και εξέφρασαν την 

ικανοποίησή τους για την πορεία προόδου που σημει-
ώθηκε. Συνέπεσαν στην εκτίμηση, ότι η ενεργειακή συ-
νεργασία των δύο κρατών είναι ιδιαίτερα σημαντική για 
τις διμερείς σχέσεις, αλλά και ότι υφίστανται περαιτέρω 
δυνατότητες ενίσχυσης της σε όλους τους επιμέρους 
τομείς: φυσικό αέριο, πετρέλαιο, ηλεκτρική ενέργεια, 
Ανανεώσιμες Πηγές και Εξοικονόμηση Ενέργειας. Προς 
τούτο συμφώνησαν να εργασθούν κατά το αμέσως επό-
μενο χρονικό διάστημα.

Τομέας φυσικού αερίου
Οι δύο πλευρές επισήμαναν τη μεγάλη σημασία του 
έργου κατασκευής του αγωγού μεταφοράς ρωσικού 
φυσικού αερίου στην επικράτεια της Ελληνικής Δημο-
κρατίας για την ενεργειακή ασφάλεια της ευρύτερης 
περιοχής. Εξέφρασαν το ιδιαίτερο ενδιαφέρον τους για 
τη συνέχιση των εργασιών για την υλοποίηση αυτού του 
έργου με σκοπό την αδιάλειπτη τροφοδοσία των ευρω-
παίων καταναλωτών με επαρκείς ποσότητες αερίου σε 
ανταγωνιστικές τιμές, καθώς και την περαιτέρω διαφο-
ροποίηση των οδών διαμετακόμισης φυσικού αερίου και 
την ενίσχυση της διασυνδεσιμότητας των ενεργειακών 
υποδομών.

Συναφώς, επισημαίνουν τη σπουδαιότητα του υπο-
γραφέντος «Μνημονίου Συναντίληψης με αντικείμενο 
την προμήθεια φυσικού αερίου από τη Ρωσία, μέσω της 
Μαύρης Θάλασσας και μέσω τρίτων χωρών, στην Ελλάδα 
και από την Ελλάδα στην Ιταλία» από την GAZPROM, 
την EDISON SpA και την ΔΕΠΑ ΑΕ, για την κατασκευή 
του αγωγού μεταφοράς ρωσικού φυσικού αερίου στην 
επικράτεια της Ελληνικής Δημοκρατίας.

Οι δυο πλευρές κρίνουν σκόπιμο να συνεχιστούν οι 
τακτικές συναντήσεις της Συντονιστικής Επιτροπής και 
της Ομάδας Εργασίας, που λειτουργούν στο πλαίσιο του 
εν λόγω Μνημονίου για την υλοποίηση του προαναφε-
ρόμενου αγωγού.

Η  Ελλάδα  χαιρετίζει  με  ικανοποίηση  τις  ευέλικτες 
ρυθμίσεις που επιτεύχθηκαν αναφορικά με τη σύμβαση 
προμήθειας μεταξύ των εταιρειών GAZPROMEXPORT 
και ΔΕΠΑ στην οποία προβλέπεται η απομείωση της μέ-
γιστης Ετήσιας Συμβατικής Ποσότητας του έτους 2016 
και η μετακύλιση της στα έτη 2017 και 2018

Οι δύο πλευρές προτείνουν οι ενδιαφερόμενες εται-
ρείες GAZPROMEXPPORT και ΔΕΠΑ να συνεχίσουν την 
εξέταση δυνατών τροποποιήσεων της Συμφωνίας Λει-
τουργίας του Μετρητικού Σταθμού Συνόρων Σιδηροκά-
στρου. Η Ελληνική πλευρά επισημαίνει ότι οι ανωτέρω 
τροποποιήσεις θα πρέπει να ευθυγραμμιστούν με τις 
προβλέψεις της ισχύουσας ελληνικής νομοθεσίας.

Οι δύο πλευρές, τέλος, χαιρετίζουν με ικανοποίηση τη 
συμφωνία, η οποία επιτεύχθηκε για τον αμοιβαίο συμ-
ψηφισμό των απαιτήσεων με μηδενικό σενάριο μεταξύ 
της εταιρείας ΔΕΣΦΑ Α.Ε. και της Ρωσοελληνικής Κοι-
νοπραξίας (PJSC Stroytransgaz και ΠΡΟΜΗΘΕΑΣ GAS 
A.E.) για το σταθμό συμπίεσης φυσικού αερίου Νέας 
Μεσημβρίας. Το εν λόγω έργο έχει παραληφθεί και δεν 
υφίστανται εκατέρωθεν απαιτήσεις.

Τομέας πετρελαίου
Η Ελληνική πλευρά ενημέρωσε τη Ρωσική πλευρά ότι 
για το 2015, σύμφωνα με τα στοιχεία του Υπουργείου 

Τεύχος Α’ 34/27.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

5845

Περιβάλλοντος και Ενέργειας, οι εισαγωγές προϊόντων 
ρωσικής προέλευσης στην Ελλάδα ανέρχονται περίπου 
σε 4,4 εκατομμύρια τόνους αργού πετρελαίου, 3,5 εκα-
τομμύρια τόνους ημικατεργασμένων προϊόντων, και 
372,8 χιλιάδες τόνους τελικών προϊόντων.

Η Ρωσική πλευρά ενημέρωσε την Ελληνική πλευρά 
ότι σύμφωνα με τα στοιχεία της Ομοσπονδιακής Τελω-
νειακής Υπηρεσίας το 2015 προμήθευσε περίπου 1,9 
εκατομμύρια τόνους πετρελαίου και 2,12 εκατομμύρια 
τόνους πετρελαιοειδών.

Η Ρωσική πλευρά ενημέρωσε ότι η διαφορετική αυτή 
αποτύπωση οφείλεται στο γεγονός ότι οι προμήθειες 
ρωσικού πετρελαίου και πετρελαιοειδών στην Ελλάδα 
πραγματοποιούνται μέσω τρίτων χωρών.

Οι δυο πλευρές χαιρετίζουν την υπογραφή Μνημονίου 
Συνεργασίας μεταξύ της ΕΛΛΗΝΙΚΑ ΠΕΤΡΕΛΑΙΑ Α.Ε και 
της Κρατικής Εταιρείας Πετρελαίου της Ρωσίας ROSNEFT 
για προμήθεια πετρελαίου, η οποία είναι αποτέλεσμα της 
πολυετούς συνεργασίας των δυο χωρών, καθώς η ΕΛΛΗ-
ΝΙΚΑ ΠΕΤΡΕΛΑΙΑ προμηθεύεται από διεθνείς εταιρίες 
σημαντικές ποσότητες αργού πετρελαίου προέλευσης 
Ρωσίας, καθώς και πρώτες ύλες που παράγονται σε ρω-
σικά Διυλιστήρια. Αναμένεται δε η συνέχιση της εμπορι-
κής συνεργασίας και η επέκταση της για την προμήθεια 
της ROSNEFT και των θυγατρικών της στην Ευρώπη με 
έτοιμα προϊόντα από τα Διυλιστήρια της ΕΛΛΗΝΙΚΑ ΠΕ-
ΤΡΕΛΑΙΑ.

Οι δύο πλευρές, διαπιστώνοντας τις ευκαιρίες συνερ-
γασίας στον τομέα υδρογονανθράκων στην Ελλάδα και 
στη Ρωσία, συμπεριλαμβανομένων των έργων ενεργεια-
κών υποδομών, της έρευνας υδρογονανθράκων, καθώς 
και των έργων παροχής υπηρεσιών στους τομείς αυτούς, 
ενθαρρύνουν τη σχετική συνεργασία Ρωσικών και Ελλη-
νικών Εταιρειών.

Ηλεκτρική ενέργεια
Οι δύο πλευρές δίνουν μεγάλη σημασία στην ανάπτυ-
ξη της διμερούς συνεργασίας στον τομέα της ηλεκτρικής 
ενέργειας.

Οι δύο πλευρές ενθαρρύνουν τη συμμετοχή ρωσικών 
και ελληνικών εταιρειών στη δημιουργία ενεργειακών 
έργων υποδομής στην επικράτεια της Ρωσίας και της Ελ-
λάδας, συμπεριλαμβανομένης της προμήθειας βασικού 
ενεργειακού εξοπλισμού, στις αγορές των δυο χωρών.

Διμερές Συμβατικό Πλαίσιο - 
Συνάντηση Ειδικής Ομάδας Εργασίας
Κατά την 4η συνεδρίαση της Ομάδας Εργασίας για την 
Ενέργεια, στις 19 Νοεμβρίου 2015 στην Αθήνα, και εν 
συνεχεία κατά την 9η Σύνοδο της Μεικτής Διυπουργι-
κής Επιτροπής Οικονομικής, Βιομηχανικής, Τεχνολογι-
κής και Επιστημονικής Συνεργασίας μεταξύ της Ελλη-
νικής Δημοκρατίας και της Ρωσικής Ομοσπονδίας που 
πραγματοποιήθηκε στις 24 Νοεμβρίου 2015 στο Σότσι, 
αποφασίστηκε η σύσταση Ειδικής Ομάδας Εργασίας, η 
1η Συνάντηση της οποίας πραγματοποιήθηκε στις 25 
Μαΐου 2016, στην Αθήνα, σε πνεύμα φιλίας και αμοιβαίας 
κατανόησης.

Οι δύο πλευρές επαναβεβαίωσαν τη δέσμευση τους 
για την περαιτέρω προώθηση της συνεργασίας τους, 

καθώς και την ικανοποίηση τους για τη σύγκληση της 
συνάντησης επί των δυο θεμάτων για τα οποία συστά-
θηκε η Ειδική Ομάδα, ήτοι :

α) Την αντικατάσταση του έργου κατασκευής των ΥΗΣ 
Συκιάς και Πευκόφυτου με έργα ισοδύναμου οικονομι-
κού αποτελέσματος.

β) Την εξεύρεση εναλλακτικών λύσεων ισοδύναμου 
οικονομικού αποτελέσματος που απορρέουν από τη 
Συμφωνία της 23ης Δεκεμβρίου 1988 για ανταγορές 
ελληνικών προϊόντων και υπηρεσιών ελληνικών εται-
ρειών και οργανισμών.

Τα θέματα που διαχειρίζεται η ως άνω Ειδική Ομάδα 
Εργασίας εξετάζονται πλέον σε υψηλό πολιτικό επίπεδο

Ανανεώσιμες Πηγές Ενέργειας 
και Ενεργειακή Αποδοτικότητα
Οι δυο πλευρές εκφράζουν την ικανοποίηση τους για 
την υπογραφή Μνημονίου Αλληλοκατανόησης, μεταξύ 
του Ελληνικού Κέντρου Ανανεώσιμων Πηγών και Εξοικο-
νόμησης Ενέργειας και της Ρωσικής Υπηρεσίας Ενέργειας 
του Υπουργείου Ενέργειας της Ρωσικής Ομοσπονδίας, 
στις 27 Μαΐου 2016, που θέτει τους όρους για συνερ-
γασία στους τομείς της Ενεργειακής Αποδοτικότητας 
και Ανανεώσιμων Πηγών Ενέργειας (ΑΠΕ), και ορίζει της 
κατευθύνσεις της περαιτέρω συνεργασίας μεταξύ των 
δύο φορέων.

Οι δυο πλευρές συμφωνούν ότι η υπογραφή του Μνη-
μονίου ανάμεσα στους δύο φορείς αναμένεται να δώσει 
ώθηση στην ανάπτυξη των ΑΠΕ και της Εξοικονόμησης 
Ενέργειας, αλλά και στη διάνοιξη νέων επιχειρηματικών 
επαφών.

Οι δυο πλευρές χαιρετίζουν την επιτυχή διοργάνωση 
του Ελληνο-ρωσικού Φόρουμ για τις Ανανεώσιμες Πη-
γές και την Εξοικονόμηση Ενέργειας που έλαβε χώρα 
στις 11 Σεπτεμβρίου 2016. Η διοργάνωση του Φόρουμ 
έδωσε δυνατότητα να δημιουργηθούν οι προϋποθέσεις 
για την ανάπτυξη της συνεργασίας ανάμεσα στις επιχει-
ρήσεις και τους φορείς των δύο χωρών στους τομείς της 
γεωθερμικής και ηλιακής ενέργειας καθώς και σε πιο 
εξειδικευμένους τομείς. Η ελληνική πλευρά εξέφρασε 
την επιθυμία της για την ανάπτυξη ενός κοινού πιλο-
τικού έργου ενεργειακής αποδοτικότητας, μεταξύ των 
αρμοδίων φορέων, σε κτίρια της Ρωσικής Ομοσπονδίας.
Οι δυο πλευρές ενθαρρύνουν και τη συνεργασία πανε-
πιστημιακών, εκπροσώπων επιχειρήσεων και δημόσιων 
και ιδιωτικών φορέων για την υλοποίηση κοινών δράσε-
ων και προσέλκυσης επενδύσεων στον τομέα των ΑΠΕ 
και Εξοικονόμησης Ενέργειας.

Η Ρωσική Πλευρά επανέλαβε την επιθυμία του οργανι-
σμού «Rosgeology» να αναπτύξει συνεργασία με Έλληνα 
εταίρο της επιλογής του για την υλοποίηση έργων στον 
τομέα της έρευνας και εκμετάλλευσης των γεωθερμι-
κών πηγών ενέργειας με σκοπό την κατασκευή σταθμών 
παραγωγής ηλεκτρικής ενέργειας στην επικράτεια της 
Ελληνικής Δημοκρατίας, σύμφωνα με την νομοθεσία της 
τελευταίας. 

Διεξαγωγή της 5ης Συνεδρίασης της Ομάδας Εργασίας
Οι δύο πλευρές συμφώνησαν ότι η επόμενη (Πέμπτη) 
Συνεδρίαση της Ομάδας Εργασίας για την Ενέργεια θα 

5846

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 34/27.02.2018

διεξαχθεί θα λάβει χώρα στην Ρωσική Ομοσπονδία. Η 
ακριβής ημερομηνία και ο τόπος διεξαγωγής της συνε-
δρίασης θα καθορισθεί εγκαίρως σε υπηρεσιακό επί-
πεδο.

2. ΣΥΝΕΡΓΑΣΙΑ ΣΤΟΝ ΤΟΜΕΑ ΤΩΝ ΜΕΤΑΦΟΡΩΝ

Οδικές Μεταφορές
Ως συμπέρασμα της συνάντησης της Ελληνο-Ρωσικής 
Μικτής Επιτροπής για την Συνεργασία στον τομέα των 
διεθνών οδικών μεταφορών μεταξύ του Υπουργείου 
Υποδομών, Μεταφορών και Δικτύων της Ελληνικής Δη-
μοκρατίας και του Υπουργείου Μεταφορών της Ρωσικής 
Ομοσπονδίας, η οποία έλαβε χώρα στην Αθήνα στις 11-
12 Οκτωβρίου 2016 οι δυο Πλευρές επιβεβαίωσαν τις 
δεσμεύσεις για την ενίσχυση της διμερούς συνεργασίας 
στον τομέα των οδικών επιβατικών και εμπορευματικών 
μεταφορών.

Οι δυο Πλευρές συμφώνησαν να εντατικοποιήσουν τις 
προσπάθειες τους με στόχο τη διεύρυνση της συμμετο-
χής των μεταφορέων των δύο χωρών στις διμερείς εμπο-
ρευματικές οδικές μεταφορές και τον περιορισμό του 
έργου που διενεργείται από μεταφορείς τρίτων χωρών. 
Σε σχέση με αυτό ο καθορισμένος αριθμός των διμερών 
και διαμετακομιστικών αδειών, καθώς και των αδειών 
για τις μεταφορές σε/ από τρίτες χώρες θα διατηρηθεί 
και για το 2017.

Στον τομέα των επιβατικών μεταφορών οι δυο Πλευ-
ρές  συμφώνησαν  να  διερευνήσουν  τη  δυνατότητα 
εξυπηρέτησης τακτικών λεωφορειακών γραμμών, με 
αξιοποίηση των διατροπικών μεταφορών, με στόχο την 
προώθηση ποιοτικών υπηρεσιών μεταφοράς επιβατών.

Σιδηροδρομικές μεταφορές
Οι δύο πλευρές εκφράζουν το ενδιαφέρον τους για την 
ανάπτυξη συνεργασίας στον τομέα των διατροπικών με-
ταφορών και της εφοδιαστικής αλυσίδας με συμμετοχή 
σιδηροδρομικών μεταφορών.

Οι δυο Πλευρές χαιρετίζουν την ενίσχυση της συνερ-
γασίας μεταξύ των αρμόδιων οργανισμών στους τομείς 
των σιδηροδρομικών μεταφορών και υποδομών για την 
ανάπτυξη των διεθνών μεταφορικών διαδρόμων και των 
σιδηροδρομικών υποδομών.

Αεροπορικές μεταφορές
Οι δύο Πλευρές παρακολουθούν με ιδιαίτερη προσο-
χή την ανάπτυξη των αερομεταφορών μεταξύ των δύο 
χωρών και προς το σκοπό αυτό διενεργούνται διαβου-
λεύσεις μεταξύ ομολόγων υπηρεσιών των δύο χωρών 
τουλάχιστον μια φορά ετησίως, για την ικανοποίηση των 
σχετικών αεροπορικών αναγκών.

Ο επόμενος γύρος διμερών αεροπορικών διαπραγ-
ματεύσεων έχει προγραμματιστεί να λάβει χώρα στην 
Ελλάδα στις αρχές του 2017.

Θαλάσσιες μεταφορές
Οι δύο Πλευρές εκφράζουν την πρόθεση τους να συ-
νεχίσουν την ανάπτυξη και ενίσχυση της συνεργασίας 
στο ναυτιλιακό τομέα στη βάση της μεταξύ τους υφιστά-
μενης Συμφωνίας για την Εμπορική Ναυτιλία, καθώς και 
στο πλαίσιο των αρμοδίων διεθνών και περιφερειακών 
οργανισμών, όπως ο Διεθνής Ναυτιλιακός Οργανισμός 

(ΔΝΟ) και ο Οργανισμός Οικονομικής Συνεργασίας Ευ-
ξείνου Πόντου (ΟΣΕΠ), το Μνημόνιο Κατανόησης του 
Παρισιού περί ελέγχου πλοίων από το κράτος του λιμέ-
νος. Ειδικότερα, στο πλαίσιο του ΟΣΕΠ, οι δύο Πλευρές 
αποδίδουν ιδιαίτερη σημασία στις προσπάθειες ανάπτυ-
ξης των θαλασσίων διαδρόμων (Motorways of the Sea).
Οι δύο Πλευρές συμφώνησαν να αναπτύσσουν σε 
αμοιβαία επωφελή βάση τη διμερή συνεργασία για την 
περαιτέρω ανάπτυξη των θαλάσσιων, πολυτροπικών 
(multimodaitransport) μεταφορών επιβατών και φορ-
τίων μεταξύ των δύο χωρών, καθώς και την συνεργασία 
στον τομέα της ανάπτυξης των λιμανιών με στόχο, μετα-
ξύ άλλων, την προσέλκυση ιδιωτικών επενδύσεων στις 
λιμενικές υποδομές.

Επιπρόσθετα, εξέφρασαν την επιθυμία τους να εν-
δυναμώσουν τη συνεργασία στον τομέα της ναυτικής 
κρουαζιέρας κατά κοινώς επωφελή τρόπο.

3. ΣΥΝΕΡΓΑΣΙΑ ΣΤΟΝ ΑΓΡΟΤΙΚΟ ΤΟΜΕΑ

Οι δυο Πλευρές επιβεβαίωσαν το αμοιβαίο ενδιαφέρον 

τους για περαιτέρω συνεργασία στον αγροτικό τομέα.

Συμφώνησαν να συνεχίσουν και να αναπτύξουν τη 
συνεργασία τους σε ορισμένες κατευθύνσεις, όπως ανα-
φέρονται αναλυτικά στον Οδικό Χάρτη για τη Συνεργα-
σία Ελλάδας - Ρωσίας στον Αγροτικό Τομέα, ο οποίος 
υπογράφηκε στην Αθήνα, στις 27 Μαΐου 2016.

Οι δυο Πλευρές επισήμαναν τη σταδιακή υλοποίηση 
των εκδηλώσεων και των πρωτοβουλιών στο πλαίσιο 
του Αφιερωματικού Έτους 2016 Ελλάδα στη Ρωσία και 
Ρωσία στην Ελλάδα μεταξύ άλλων στο πλαίσιο της 81ης 
Διεθνούς Έκθεσης Θεσσαλονίκης (ΔΕΘ). Στο πλαίσιο της 
Έκθεσης πραγματοποιήθηκε Διμερής Συνάντηση και Συ-
ζήτηση Στρογγυλής Τράπεζας με θέμα την Ανάπτυξη της 
συνεργασίας στον αγροτικό τομέα μεταξύ της Ρωσίας 
και της Ελλάδας.

Οι δύο Πλευρές χαιρετίζουν τη συμμετοχή της Ρωσικής 
Ομοσπονδίας με περίπτερο στην 81η ΔΕΘ, το οποίο δια-
μόρφωσαν περιφέρειες και εταιρείες, μέσω του οποίου εκ-
προσωπήθηκαν ρωσικές επιχειρήσεις-παραγωγοί αγρο-
τικών προϊόντων και τροφίμων με εξαγωγικό δυναμικό.
Η Ρωσική Πλευρά εξέφρασε στην Ελληνική Πλευρά 
την ευγνωμοσύνη της για τη διοργάνωση εκπαιδευτικού 
προγράμματος και τη φιλοξενία φοιτητών ρωσικών γεω-
πονικών πανεπιστημίων στο Μεσογειακό Αγρονομικό Ιν-
στιτούτο Χανίων (ΜΑΙΧ) τον Οκτώβριο - Νοέμβριο 2016.
Οι  δύο  πλευρές  ενδιαφέρονται  για  την  περαιτέρω 
ανάπτυξη της συνεργασίας σε θέματα εκπαίδευσης και 
επιστήμης στον τομέα της γεωργίας.

Η Ελληνική Πλευρά επισήμανε την ανάγκη διεύρυνσης 
της συνεργασίας των δύο χωρών μέσω της υλοποίησης 
δράσεων αμοιβαίου ενδιαφέροντος όπως αυτές που 
αφορούν την ανάπτυξη του αμπελοοινικού τομέα και 
την προώθηση της αγροτικής έρευνας και προγραμμα-
τίστηκαν στο πλαίσιο του Αφιερωματικού Έτους 2016 
Ελλάδας στη Ρωσία και Ρωσίας στην Ελλάδα.

Οι δύο Πλευρές επιβεβαίωσαν το ενδιαφέρον τους για 
τη διεύρυνση των εισαγωγών αγροτικών προϊόντων από 
την Ελλάδα στη Ρωσία λαμβάνοντας υπ' όψιν το ισχύον 
καθεστώς απαγόρευσης (εμπάργκο).

Τεύχος Α’ 34/27.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

5847

Οι δύο Πλευρές στο πλαίσιο των δραστηριοτήτων της 
Ομάδας Εργασίας για την συνεργασία στον αγροτικό το-
μέα θα συνεχίσουν τις εργασίες τους για την υλοποίηση 
κοινών δράσεων και για την ενθάρρυνση της δημιουρ-
γίας κοινών ρωσοελληνικών επιχειρήσεων αποσαφηνί-
ζοντας, μεταξύ άλλων την ισχύουσα νομοθεσία.

4. ΕΠΙΣΤΗΜΟΝΙΚΗ ΚΑΙ ΤΕΧΝΟΛΟΓΙΚΗ ΣΥΝΕΡΓΑΣΙΑ
Οι δύο πλευρές εκφράζουν την ιδιαίτερη ικανοποίηση 
τους για την εντατικοποίηση και την πρόοδο των διμε-
ρών σχέσεων στον τομέα της Έρευνας και της Τεχνολο-
γίας με την συνυπογραφή του Μνημονίου Κατανόησης 
στις Κβαντικές Τεχνολογίες, στις 1.4.2016, ανάμεσα στον 
Αναπληρωτή Υπουργό Έρευνας και Καινοτομίας καθ. Κ. 
Φωτάκη και την Υφυπουργό Εκπαίδευσης και Επιστήμης 
Ludmila Ogorodova.

Οι δύο πλευρές επεσήμαναν την ετοιμότητα για την 
υπογραφή στις 11 Νοεμβρίου 2016 της Συμφωνίας Συ-
νεργασίας στον τομέα της Επιστήμης, της Τεχνολογίας 
και της Καινοτομίας μεταξύ της Κυβέρνησης της Ελλη-
νικής Δημοκρατίας και της Κυβέρνησης της Ρωσικής 
Ομοσπονδίας.

Οι δύο Πλευρές σημείωσαν την ανάγκη ανάπτυξης 
εργαλείων ισομερούς χρηματοδότησης κοινών ελληνο-
ρωσικών ερευνητικών προγραμμάτων και χαιρέτησαν 
την επεξεργασία θεμάτων έκδοσης κοινών προκηρύ-
ξεων το 2016 για την υλοποίηση ερευνητικών έργων με 
την υποστήριξη του Υπουργείου Παιδείας και Επιστήμης 
της Ρωσίας και του Υπουργείου Παιδείας, Έρευνας και 
Θρησκευμάτων της Ελλάδος, λοιπών οργανισμών και 
του ιδιωτικού τομέα.

Οι δύο πλευρές χαιρετίζουν την συνεργασία τους μετα-
ξύ Ανώτατων Εκπαιδευτικών Ιδρυμάτων και Ερευνητικών 
Κέντρων τους, όπως π.χ. του Πανεπιστημίου Πατρών και 
του Κεντρικού Αερο-υδροδυναμικού Ινστιτούτου ή του 
Αριστοτελείου Πανεπιστημίου Θεσσαλονίκης με το Κέ-
ντρο προετοιμασίας κοσμοναυτών «Γιούρι Γκαγκάριν» 
στον τομέα της αεροδιαστημικής τεχνολογίας.

5. ΣΥΝΕΡΓΑΣΙΑ ΣΤΟΝ ΤΟΜΕΑ ΤΟΥΡΙΣΜΟΥ

Οι δύο Πλευρές εξέφρασαν την πλήρη ικανοποίηση 
τους για την αξιοσημείωτη πρόοδο που έχει επιτευχθεί 
μέχρι σήμερα στη διμερή συνεργασία τους στον τομέα 
του τουρισμού και, συγκεκριμένα, για τις πολυάριθμες 
και εν εξελίξει δράσεις, οι οποίες σχετίζονται με τον του-
ρισμό και διοργανώνονται στην Ελλάδα και τη Ρωσία, στο 
πλαίσιο του Έτους Ελλάδας στην Ρωσία και Έτους Ρωσίας 
στην Ελλάδα 2016, το οποίο τελεί υπό την αιγίδα του Πρω-
θυπουργού της Ελλάδας και του Προέδρου της Ρωσίας.
Οι δύο Πλευρές χαιρέτισαν τη σύναψη του Κοινού Προ-
γράμματος Δράσης μεταξύ του Υπουργείου Οικονομίας, 
Ανάπτυξης και Τουρισμού της Ελλάδας και της Ομοσπον-
διακής Υπηρεσίας Τουρισμού της Ρωσικής Ομοσπονδίας 
για την περίοδο 2016-2018 στον Τομέα του Τουρισμού, 
που υπεγράφη στην Αθήνα στις 27 Μαΐου 2016.

Η Ρωσική Πλευρά χαιρέτισε τη συμμετοχή της Ανα-
πληρώτριας Υπουργού Τουρισμού της Ελλάδας, Έλενας 
Κουντουρά. στην ειδική συνεδρίαση του 20ου Διεθνούς 
Οικονομικού Φόρουμ Αγίας Πετρούπολης (SPIEF ’16), 

με τίτλο «Νέοι Ορίζοντες στην Τουριστική Βιομηχανία», 
που πραγματοποιήθηκε στις 16 Ιουνίου 2016, στο οποίο 
παρουσίασε τις ευκαιρίες για επενδύσεις στον τομέα του 
τουρισμού στην Ελλάδα.

Οι δυο Πλευρές συμφώνησαν να συμβάλουν στην ανά-
πτυξη των Ειδικών Μορφών Τουρισμού, όπως η κρου-
αζιέρα, ο ιαματικός, ο προσκυνηματικός τουρισμός, ο 
αθλητικός τουρισμός, ο τουρισμός νέων, ο εκπαιδευτικός 
τουρισμός κ.α.

Οι δύο πλευρές συμφώνησαν να ανταλλάξουν τεχνο-
γνωσία σχετικά με την ποιότητα των παρεχόμενων του-
ριστικών υπηρεσιών.

Οι δυο Πλευρές συμφώνησαν να διεξαγάγουν το 2017-
2018 το Έτος Τουρισμού Ελλάδας - Ρωσίας. Η επίσημη 
έναρξη του Έτους προτείνεται να διοργανωθεί από την 
Ελληνική Πλευρά στη Ρωσία (τον Οκτώβριο του 2017 
στη Μόσχα) και η επίσημη λήξη από την Ρωσική Πλευρά 
στην Ελλάδα. Στο πλαίσιο της επίσημης λήξης δύναται 
να λάβει χώρα αποτίμηση των δράσεων και αποτελε-
σμάτων του Έτους

Τα Μέρη θα συνεχίσουν τη συνεργασία τους στο πλαί-

σιο των διεθνών οργανισμών:

της Επιτροπής για την Ευρώπη του Παγκόσμιου Ορ-

γανισμού Τουρισμού,

της Ομάδας Εργασίας για την Τουριστική Συνεργασία 
του Οργανισμού για την Οικονομική Συνεργασία Ευξεί-
νου Πόντου (ΟΣΕΠ).

6. ΔΙΑΠΕΡΙΦΕΡΕΙΑΚΗ ΣΥΝΕΡΓΑΣΙΑ

Οι δύο Πλευρές χαιρετίζουν την υπογραφή στις 27 
Μαΐου 2016 του Μνημονίου Κατανόησης για τη Διαπε-
ριφερειακή Συνεργασία μεταξύ του Υπουργείου Εξωτε-
ρικών της Ελληνικής Δημοκρατίας και του Υπουργείου 
Οικονομικής Ανάπτυξης της Ρωσικής Ομοσπονδίας.

Οι δυο Πλευρές συμφώνησαν να παρέχουν την απα-
ραίτητη υποστήριξη στην εντατικοποίηση των σχέσεων 
μεταξύ των περιοχών της Ρωσικής Ομοσπονδίας και της 
Ελληνικής Δημοκρατίας.

Οι δυο Πλευρές συμφώνησαν να διεξαγάγουν την 
πρώτη συνάντηση της Ομάδας εργασίας για τη διαπε-
ριφερειακή συνεργασία το πρώτο εξάμηνο του 2017.

Σκοπός της ομάδας θα είναι η ενίσχυση των σχέσεων 
και της συνεργασίας των δύο χωρών στο επίπεδο των 
Περιφερειών, με τη συνεισφορά των κρατικών, περιφε-
ρειακών και τοπικών αρχών.

Για την ενίσχυση των σχέσεων και την προώθηση στε-
νότερης συνεργασίας προτείνονται δράσεις ενδεικτικά 
στους ακόλουθους τομείς:

• Την αναβάθμιση των υφιστάμενων μορφών διαπε-
ριφερειακής και διαδημοτικής συνεργασίας μεταξύ φο-
ρέων της τοπικής αυτοδιοίκησης και των ενώσεών τους
• Την εξέταση του θεσμικού πλαισίου που διέπει την 

εδαφική συνεργασία στις δύο χώρες

• Την εξέταση του ενδεχομένου της δημιουργίας δικτύ-
ων τοπικών και περιφερειακών αρχών ειδικού σκοπού, 
στο πλαίσιο συγκεκριμένων τομεακών πολιτικών, για 
την καλύτερη επίτευξη των εδαφικών αναπτυξιακών 
προτεραιοτήτων των δύο χωρών στη βάση απτών και 
μετρήσιμων αποτελεσμάτων

5848

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 34/27.02.2018

• Τη διερεύνηση και αξιοποίηση σχετικών με την εδα-
φική συνεργασία χρηματοδοτικών εργαλείων και προ-
γραμμάτων.

7. ΣΥΝΕΡΓΑΣΙΑ ΣΤΟΝ ΤΟΜΕΑ ΤΗΣ ΒΙΟΜΗΧΑΝΙΑΣ 
ΚΑΙ ΜΙΚΡΟΜΕΣΑΙΩΝ ΕΠΙΧΕΙΡΗΣΕΩΝ ΕΛΛΑΔΑΣ-
ΡΩΣΙΑΣ

Οι δύο πλευρές, αναγνωρίζοντας τη σημασία και το 
αμοιβαίο όφελος που προκύπτει από τη συνεργασία στον 
τομέα της βιομηχανίας, εξέφρασαν την επιθυμία τους να 
αναπτύξουν και να ενισχύσουν αυτή τη συνεργασία, μέσω 
της προώθησης πρόσφορων επιχειρηματικών συνεργα-
σιών σε διάφορους βιομηχανικούς κλάδους, με έμφαση 
στην καινοτομία και τη βιώσιμη επιχειρηματική ανάπτυξη.
Η Ρωσική Πλευρά αποτίμησε θετικά τη δυναμική της 
81ης Διεθνούς Έκθεσης Θεσσαλονίκης, η οποία πραγ-
ματοποιήθηκε τον Σεπτέμβριο 2016.

Για να συμμετάσχουν στην έκθεση με τα εκθέματά τους 
προσκλήθηκαν οι περιφέρειες της Ρωσικής Ομοσπονδί-
ας, οι κορυφαίες εταιρείες στους τομείς της ενέργειας και 
του αερίου, στον αγροτικό κλάδο της παραγωγικής οι-
κονομίας της Ρωσίας, οι επιχειρήσεις που αναπτύσσουν 
μεγάλα κοινά επιχειρηματικά σχέδια. Παρουσιάστηκαν 
οι πιο σύγχρονες δυνατότητες των Ρώσων παραγωγών 
στους κλάδους της βιομηχανίας.

Οι δυο Πλευρές επισημαίνουν την σημασία ανάπτυξης 
της διμερούς συνεργασίας στον τομέα της αεροπορι-
κής βιομηχανίας και εκφράζουν το αμοιβαίο ενδιαφέρον 
τους για την υλοποίηση κοινών προγραμμάτων στην 
επικράτεια των δύο χωρών.

Υπογραμμίζοντας την ανάγκη ενίσχυσης της συνερ-
γασίας σε τεχνολογίες αιχμής, οι πλευρές σημείωσαν 
το ενδιαφέρον για την ανάπτυξη των επιχειρηματικών 
επαφών σε τομείς όπως ιατρικών, φωτοτεχνικών, γεωδαι-
τικών προϊόντων, καθώς και των συστημάτων οπτικής 
παρακολούθησης και κατασκευής οπτικών / οπτικοηλε-
κτρονικών μηχανημάτων.

Λαμβάνοντας υπόψη το ρόλο των Μικρών και Μεσαί-
ων Επιχειρήσεων (MME) στην ανάπτυξη της οικονομίας, 
οι δύο πλευρές συμφώνησαν να ενισχύσουν τη συνεργα-
σία στον τομέα αυτό. Η συνεργασία αυτή δύναται να πε-
ριλαμβάνει την ανταλλαγή πληροφοριών και βέλτιστων 
πρακτικών ως προς τις κατάλληλες πολιτικές και μέτρα 
στήριξης των Μικρομεσαίων Επιχειρήσεων, με έμφαση 
στην καινοτομία και την εξωστρέφεια, για τη βελτίωση 
της ανταγωνιστικότητάς τους και τη δραστηριοποίησή 
τους στις διεθνείς αγορές.

Οι δύο πλευρές, στο πλαίσιο της επιτυχούς διμερούς 
συνεργασίας σε θέματα διαπίστευσης και τυποποίησης, 

συμφώνησαν να επεκτείνουν τη συνεργασία αυτή στον 
τομέα της μετρολογίας, των εργαστηριακών ελέγχων και 
της αξιολόγησης συμμόρφωσης μέσω της ανταλλαγής 
βέλτιστων πρακτικών, καθώς και πληροφοριών σε θέ-
ματα τεχνικών ρυθμίσεων και κανονισμών.

Οι δυο πλευρές συμφώνησαν να εξετάσουν τη δυνα-
τότητα της υπογραφής Προγράμματος Κοινών Δράσεων 
για τα έτη 2017 - 2020, το οποίο θα τύχει επεξεργασίας 
στο πλαίσιο της εφαρμογής του Μνημονίου Κατανόησης 
για συνεργασία στον τομέα τυποποίησης μεταξύ του 
Εθνικού Συστήματος Υποδομών Ποιότητας / Ελληνικού 
Οργανισμού Τυποποίησης (ΕΣΥΠ / ΕΛΟΤ) και του Ρωσι-
κού Ομοσπονδιακού Οργανισμού Τεχνικών Κανονισμών 
και Μετρολογίας. Οι δύο πλευρές ενημέρωσαν για το 
ευνοϊκό νομικό καθεστώς για την προσέλκυση μεγάλων 
επενδύσεων εκατέρωθεν.

8. ΣΥΝΕΡΓΑΣΙΑ ΕΠΙΧΕΙΡΗΜΑΤΙΚΩΝ ΚΥΚΛΩΝ
ΕΛΛΑΔΑΣ-ΡΩΣΙΑΣ

Οι δύο πλευρές με ικανοποίηση επεσήμαναν την εντα-
τικοποίηση των επαφών μεταξύ ενώσεων επιχειρηματι-
ών (κλαδικών οργανισμών) της Ελληνικής Δημοκρατί-
ας και της Ρωσικής Ομοσπονδίας, που στοχεύουν στην 
ανάπτυξη των επιχειρηματικών σχέσεων μεταξύ άλλων, 
μέσω της ενεργοποίησης του Ελληνο - Ρωσικού Επιχει-
ρηματικού Συμβουλίου Συνεργασίας και Επενδύσεων.

Οι δύο πλευρές επισημαίνουν το σημαντικό ρόλο των 
Επιμελητηρίων και Ενώσεων Ελλάδος και Ρωσίας που 
δραστηριοποιούνται στην ανάπτυξη της επιχειρηματι-
κής συνεργασίας μεταξύ των δύο χωρών. Οι εν λόγω 
Ενώσεις και Επιμελητήρια εκφράζουν την πρόθεση τους 
να συνδράμουν και στο μέλλον στη διεύρυνση της σύ-
μπραξης σε τομείς ανταλλαγών επιχειρηματικών πληρο-
φοριών, οργάνωσης θεματικών σεμιναρίων και επιχειρη-
ματικών αποστολών, σύναψης επαφών σε περιφερειακό 
επίπεδο και εκθεσιακή δραστηριότητα.

Η Ρωσική Πλευρά ενημέρωσε για το ενδιαφέρον με-
γάλων ρωσικών εταιρειών για ανάπτυξη συνεργασίας με 
την Ελληνική Πλευρά ιδίως στους τομείς των μεταφορών 
και της ηλεκτρικής ενέργειας.

Η Ελληνική Πλευρά εξέφρασε την πρόθεσή της να 
εντατικοποιήσει την δράση της με στόχο την ανάληψη 
κατασκευαστικών έργων σε περιφέρειες της Ρωσικής 
Ομοσπονδίας. Ειδικότερα η ελληνική πλευρά εκδήλωσε 
την ετοιμότητά της να συμμετάσχει, μέσω κατασκευα-
στικών εταιρειών, στην κατασκευή των εγκαταστάσεων 
που θα φιλοξενήσουν το Παγκόσμιο Πρωτάθλημα Πο-
δοσφαίρου που θα διεξαχθεί στη Ρωσική Ομοσπονδία 
το 2018.

Τεύχος Α’ 34/27.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

5849

5850

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 34/27.02.2018

Τεύχος Α’ 34/27.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

5851

5852

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 34/27.02.2018

Τεύχος Α’ 34/27.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

5853

5854

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 34/27.02.2018

Τεύχος Α’ 34/27.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

5855

Η απόφαση αυτή να δημοσιευθεί στην Εφημερίδα της Κυβερνήσεως. 

  Αθήνα, 21 Φεβρουαρίου 2018

Οι Υπουργοί

Εσωτερικών 
ΠΑΝΑΓΙΩΤΗΣ ΣΚΟΥΡΛΕΤΗΣ 

Οικονομίας και Ανάπτυξης
ΔΗΜΟΣ ΠΑΠΑΔΗΜΗΤΡΙΟΥ

Ψηφιακής Πολιτικής,  
Τηλεπικοινωνιών 
και Ενημέρωσης 
ΝΙΚΟΛΑΟΣ ΠΑΠΠΑΣ 

Αναπληρωτής Υπουργός 
Παιδείας, Έρευνας 
και Θρησκευμάτων 
ΚΩΝΣΤΑΝΤΙΝΟΣ ΦΩΤΑΚΗΣ 

Παιδείας, Έρευνας  
και Θρησκευμάτων
ΚΩΝΣΤΑΝΤΙΝΟΣ ΓΑΒΡΟΓΛΟΥ

Εξωτερικών
ΝΙΚΟΛΑΟΣ ΚΟΤΖΙΑΣ

Αναπληρωτής Υπουργός 
Εξωτερικών 
ΓΕΩΡΓΙΟΣ ΚΑΤΡΟΥΓΚΑΛΟΣ 

Περιβάλλοντος
και Ενέργειας
ΓΕΩΡΓΙΟΣ ΣΤΑΘΑΚΗΣ

Αναπληρωτής Υπουργός 
Περιβάλλοντος 
και Ενέργειας 
ΣΩΚΡΑΤΗΣ ΦΑΜΕΛΛΟΣ 

Υποδομών
και Μεταφορών
ΧΡΗΣΤΟΣ ΣΠΙΡΤΖΗΣ

Υφυπουργός Υποδομών 
και Μεταφορών 
ΝΙΚΟΛΑΟΣ ΜΑΥΡΑΓΑΝΗΣ 

Ναυτιλίας και Νησιωτικής
Πολιτικής
ΠΑΝΑΓΙΩΤΗΣ ΚΟΥΡΟΥΜΠΛΗΣ

Αγροτικής Ανάπτυξης 
και Τροφίμων 
ΕΥΑΓΓΕΛΟΣ ΑΠΟΣΤΟΛΟΥ 

Τουρισμού
ΕΛΕΝΑ ΚΟΥΝΤΟΥΡΑ

5856

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 34/27.02.2018

Το Εθνικό Τυπογραφείο αποτελεί δημόσια υπηρεσία υπαγόμενη στο Υπουργείο Διοικητι κής 
Ανασυγκρότησης και έχει την ευθύνη τόσο για τη σύνταξη, διαχείριση, εκτύπωση και κυκλο-
φορία  των  Φύλλων  της  Εφημερίδας  της  Κυβερνήσεως  (ΦΕΚ),  όσο  και  για  την  κάλυψη  των 
εκτυπωτικών αναγκών του δημοσίου (ν. 3469/2006, ΦΕΚ Α΄ 131). 

1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ) 

• Τα ΦΕΚ σε ηλεκτρονική μορφή διατίθενται δωρεάν στο www.et.gr, την επίσημη ιστο-
σελίδα του Εθνικού Τυπογραφείου. Όσα ΦΕΚ δεν έχουν ψηφιοποιηθεί και καταχωριστεί στην 
ανωτέρω ιστοσελίδα αποστέλλονται επίσης δωρεάν με την υποβολή αίτησης, για την οποία 
αρκεί η συμπλήρωση των αναγκαίων στοιχείων σε ειδική φόρμα. 

• Τα ΦΕΚ σε έντυπη μορφή διατίθενται σε μεμονωμένα φύλλα είτε απευθείας από το Τμή-
μα Πωλήσεων, είτε ταχυδρομικά με την αποστολή αιτήματος παραγγελίας μέσω των ΚΕΠ, είτε 
με ετήσια συνδρομή μέσω του Τμήματος Συνδρομητών. Tο κόστος ενός ασπρόμαυρου ΦΕΚ 
από 1 έως 16 σελίδες είναι 1,00 €, αλλά για κάθε επιπλέον οκτασέλιδο (ή μέρος αυτού) προ-
σαυξάνεται κατά 0,20 €. Το κόστος ενός έγχρωμου ΦΕΚ από 1 έως 16 σελίδες είναι 1,50 €, αλλά 
για κάθε επιπλέον οκτασέλιδο (ή μέρος αυτού) προσαυξάνεται κατά 0,30 €.  To τεύχος Α.Σ.Ε.Π. 
διατίθεται δωρεάν.

• Τρόποι αποστολής κειμένων προς δημοσίευση: 
Α.  Τα  κείμενα  προς  δημοσίευση  στο  ΦΕΚ,  από  τις  υπηρεσίες  και  τους  φορείς  του 
δημο σίου,  αποστέλλονται  ηλεκτρονικά  στη  διεύθυνση  webmaster.et@et.gr  με  χρήση 
προηγμέ νης ψηφιακής υπογραφής και χρονοσήμανσης. 

Β. Κατ’ εξαίρεση, όσοι πολίτες δεν διαθέτουν προηγμένη ψηφιακή υπογραφή μπορούν 
είτε να αποστέλλουν ταχυδρομικά, είτε να καταθέτουν με εκπρόσωπό τους κείμενα προς 
δημοσίευση εκτυπωμένα σε χαρτί στο Τμήμα Παραλαβής Δημοσιευτέας Ύλης. 
•  Πληροφορίες,  σχετικά  με  την  αποστολή/κατάθεση  εγγράφων  προς  δημοσίευση, 
με  την  πώληση  των  τευχών  και  με  τους  ισχύοντες  τιμοκαταλόγους  για  όλες  τις  υπη-
ρεσίες  μας,  περιλαμβάνονται  στην  ιστοσελίδα  μας.  Η  ενδεδειγμένη  διαδρομή  είναι: 
www.et.gr/  Φ.Ε.Κ./  Δημοσίευση  Κειμένων  ή  Τεύχη  ή  Διάθεση  ΦΕΚ  ή  Πώληση  ή  Συν-
δρομητές.  Επίσης  μέσω  της  ιστοσελίδας  μας  δίδονται  πληροφορίες  σχετικά  με  την 
πορεία δημοσίευσης των εγγράφων, με βάση τον Κωδικό Αριθμό Δημοσιεύματος (ΚΑΔ). 
Πρόκειται για τον αριθμό που εκδίδει το Εθνικό Τυπογραφείο για όλα τα κείμενα που πληρούν 
τις προϋποθέσεις δημοσίευσης. 

2. ΕΚΤΥΠΩΤΙΚΕΣ ΑΝΑΓΚΕΣ ΤΟΥ ΔΗΜΟΣΙΟΥ 

Το Εθνικό Τυπογραφείο ανταποκρινόμενο σε αιτήματα υπηρεσιών και φορέων του δημο-
σίου αναλαμβάνει να σχεδιάσει και να εκτυπώσει κάρτες, βιβλία, αφίσες, μπλοκ, μηχανογρα-
φικά έντυπα, φακέλους για κάθε χρήση, κ.ά. Επίσης σχεδιάζει και κατασκευάζει σφραγίδες. 

EΠΙΚΟΙΝΩΝΙΑ ΜΕ ΤΟ ΕΘΝΙΚΟ ΤΥΠΟΓΡΑΦΕΙΟ

Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ 
Πωλήσεων: (Ισόγειο, τηλ. 210 5279178 - 180)
Συνδρομητών: (Ημιόροφος, τηλ. 210 5279136) 
Πληροφοριών: (Ισόγειο, Γρ. 3 και τηλεφ. κέντρο 210 5279000) 
Παραλαβής Δημ. Ύλης: (Ισόγειο, τηλ. 210 5279167, 210 5279139) 
Ωράριο για το κοινό: Δευτέρα ως Παρασκευή: 8:00 - 13:30

Ιστοσελίδα: www.et.gr 
Πληροφορίες σχετικά με την λειτουργία 
της ιστοσελίδας: helpdesk.et@et.gr 
Αποστολή ψηφιακά υπογεγραμμένων 
εγγράφων προς δημοσίευση στο ΦΕΚ: 
webmaster.et@et.gr 
Πληροφορίες για γενικό πρωτόκολλο 
και αλληλογραφία: grammateia@et.gr

*01000342702180016*

