E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

6597

9 Μαρτίου 2018

ΤΕΥΧΟΣ  ΠΡΩΤΟ

Αρ. Φύλλου 43

 

ΠΡΑΞΕΙΣ ΥΠΟΥΡΓΙΚΟΥ ΣΥΜΒΟΥΛΙΟΥ
Αριθμ. πράξης 3 της 7-3-2018 
  Ειδική Πράξη του Υπουργικού Συμβουλίου για 
την υπαγωγή στις διατάξεις του άρθρου 7Α του 
Κώδικα Αναγκαστικών Απαλλοτριώσεων Ακινή-
των της απαλλοτρίωσης ακινήτων που είναι ανα-
γκαία για την κατασκευή του έργου «Εγκατάστα-
ση Επεξεργασίας Λυμάτων Παλαιόχωρας».

  ΤΟ ΥΠΟΥΡΓΙΚΟ ΣΥΜΒΟΥΛΙΟ 

 Έχοντας υπόψη:
1. Τις διατάξεις:
α) της παρ. 4 του άρθρου 17 του Συντάγματος,
β) της Οδηγίας 91/271/ΕΟΚ του Συμβουλίου της 21ης 
Μαΐου 1991 για την επεξεργασία των αστικών λυμάτων 
(ΕΕ L 135/40 της 30.5.1991), 

γ) του Κώδικα Αναγκαστικών Απαλλοτριώσεων Ακινή-
των που κυρώθηκε με το άρθρο πρώτο του ν. 2882/2001 
(Α΄ 17) και ειδικότερα του άρθρου 7Α,

δ) του άρθρου 24 του ν. 1069/1980 «Περί κινήτρων 
δια την ίδρυσιν Επιχειρήσεων Υδρεύσεως και Αποχετεύ-
σεως» (Α΄ 191).

2. Την 4123/7-12-2016 απόφαση του Γενικού Γραμμα-
τέα Αποκεντρωμένης Διοίκησης Κρήτης «Έγκριση Περι-
βαλλοντικών Όρων για την κατασκευή και λειτουργία του 
έργου: “Έργα μεταφοράς λυμάτων, δρόμος πρόσβασης 
και Εγκατάσταση Επεξεργασίας και Διάθεσης Αστικών 
Λυμάτων Παλαιόχωρας - Κουντούρας Δήμου Καντάνου - 
Σελίνου Π.Ε. Χανίων”» και την 3559/10-11-2017 απόφαση 
του Αναπληρωτή Γενικού Διευθυντή Χωρ/κής και Περ/
κής Πολιτικής της Αποκεντρωμένης Διοίκησης Κρήτης 
«Τροποποίηση της αριθμ. 4123/7-12-2016 απόφασης 
έγκρισης Περιβαλλοντικής Όρων για την κατασκευή 
και λειτουργία του έργου: “Έργα μεταφοράς λυμάτων, 
δρόμος πρόσβασης και Εγκατάσταση Επεξεργασίας και 
Διάθεσης Αστικών Λυμάτων Παλαιόχωρας - Κουντούρας 
Δήμου Καντάνου - Σελίνου Π.Ε. Χανίων”».

3. Το γεγονός ότι το έργο «Έργα Μεταφοράς Λυμάτων 
και Εγκατάσταση Επεξεργασίας Αστικών Λυμάτων Πα-
λαιόχωρας - Κουντούρας Δήμου Καντάνου - Σελίνου ΠΕ 
Χανίων» συγχρηματοδοτείται από το Ευρωπαϊκό Ταμείο 
Περιφερειακής Ανάπτυξης, σύμφωνα με την Εξειδίκευση 

Εφαρμογής του Επιχειρησιακού Προγράμματος Κρήτης 
2014-2020, και βρίσκεται στο στάδιο της ένταξης, σύμ-
φωνα με την 7304/20-12-2017 αίτηση χρηματοδότησης 
που έχει υποβληθεί σε συνέχεια της 1997/29-3-2017 ει-
δικής πρόσκλησης υποβολής πρότασης που εκδόθηκε 
από το Ε.Π. Κρήτης 2014-2020 αποκλειστικά για αυτό το 
έργο με τίτλο «Δράση 6.b.1. Υποδομές διαχείρισης λυμά-
των σε οικισμούς Γ΄ Προτεραιότητας», συνολικού ποσού 
δέκα εκατομμυρίων (10.000.000) ευρώ. Συνεπώς, είναι 
εξαιρετικά απαραίτητο, οι χώροι εκτέλεσης του έργου 
να παραδοθούν άμεσα σύμφωνα με τους όρους και τις 
προϋποθέσεις του άρθρου 7Α του ν. 2882/2001, για την 
ανεμπόδιστη εκκίνηση και πρόοδο των εργασιών εντός 
των οικείων χρονοδιαγραμμάτων, καθώς τυχόν καθυστε-
ρήσεις θα επιφέρουν σοβαρές επιπτώσεις στην έγκαιρη 
υλοποίησή τους και στην απορρόφηση των συγχρηματο-
δοτούμενων πόρων με σοβαρές περαιτέρω συνέπειες από 
την αθέτηση των ανειλημμένων υποχρεώσεων της χώρας.
4. Το γεγονός ότι η απουσία εγκατάστασης καθαρι-
σμού λυμάτων έχει ισχυρές αρνητικές επιπτώσεις στην 
ποιότητα ζωής των κατοίκων και στον τουρισμό, με πε-
ραιτέρω αρνητικές συνέπειες στην εθνική οικονομία. Η 
ρύπανση του θαλάσσιου περιβάλλοντος εκτείνεται ήδη 
στις δύο από τις μεγαλύτερες παραλίες της Κρήτης, το 
Ελαφονήσι και την έξοδο του Εθνικού Δρυμού Σαμαριά, 
στις περιοχές του δικτύου Natura που γειτνιάζουν με τον 
οικισμό, όπως είναι η περιοχή SCI (GR 4340002) «Νήσος 
Ελαφόνησος και Παράκτια Θαλάσσια Ζώνη», η περιοχή 
SCI (GR 4340015) «Παραλία από Χρυσοσκαλίτισσα έως 
Ακρωτήρι Κριός», η περιοχή SCI (GR 4340005) «Όρμος 
Σούγιας - Βάρδια - Φαράγγι Λισσού - Άνυδροι και Παρά-
κτια Ζώνη» και η περιοχή SCI (GR4340024) «Θαλάσσια 
περιοχή Δυτικής και Νοτιοδυτικής Κρήτης», και στους 
αρχαιολογικούς χώρους εντός ή πλησίον του οικισμού, 
όπως είναι οι αρχαιολογικοί χώροι στην περιοχή του 
Castro Selino - Φορτέντζα στην Παλαιόχωρα, του Ελα-
φονησίου, της Υρτακίνας - Λισού και της Σούγιας, επι-
φέροντας δυσφήμηση της χώρας σε διεθνές επίπεδο. 
Σημαντική αρνητική επίπτωση προκαλείται, επίσης, στον 
περιπατητικό τουρισμό της Κρήτης δεδομένου ότι το 
ευρωπαϊκό μονοπάτι Ε4 διασχίζει όλη τη νότια ζώνη του 
Δήμου και η αισθητική και ποιοτική υποβάθμιση των 
ακτών γίνεται ιδιαίτερα αντιληπτή από τους περιπατητές.

6598

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 43/09.03.2018

5. Τη σπουδαιότητα του έργου για την εθνική οικονο-
μία, καθώς, πέραν των επιπτώσεων στον τομέα του του-
ρισμού, ο οικισμός της Παλαιόχωρας εμπίπτει στο πεδίο 
εφαρμογής της Οδηγίας 91/271/ΕΟΚ, σύμφωνα με τις 
διατάξεις της οποίας η προθεσμία συμμόρφωσης ήταν 
έως τις 31-12-2005. Συνεπώς, η ανάγκη επίσπευσης όλων 
των απαραίτητων διαδικασιών για την κατασκευή έργων 
αποχέτευσης και επεξεργασίας λυμάτων είναι εξαιρετικά 
επείγουσα, λόγω της εκκίνησης στο άμεσο μέλλον της 
διαδικασίας Υπόθεσης Παραβίασης από την Ευρωπαϊκή 
Επιτροπή για τη μη ορθή εφαρμογή του ενωσιακού περι-
βαλλοντικού δικαίου, με απειλή επιβολής προστίμων με 
αναδρομική ισχύ από το 2005: γεγονός το οποίο θα έχει 
σοβαρές δυσμενείς οικονομικές συνέπειες για την χώρα.
6. Το γεγονός ότι η αναγκαστική απαλλοτρίωση ακινή-
των έχει κηρυχθεί κατά τις πάγιες διατάξεις και υφίσταται 
ανάγκη άμεσης εκτέλεσης των απαιτούμενων εργασιών 
ώστε να τηρηθούν οι υποχρεώσεις που απορρέουν από 
ro ενωσιακό δίκαιο.

7. Το γεγονός ότι από την πράξη αυτή δεν προκαλείται 

δαπάνη σε βάρος του κρατικού προϋπολογισμού.

8. Την ΥΠΕΝ/ΥΠΡΓ/33857/9334/21-12-2017 εισήγηση 
του Υπουργού Περιβάλλοντος και Ενέργειας, αποφασίζει.

Άρθρο πρώτο

Το έργο «Έργα Μεταφοράς Λυμάτων και Εγκατάσταση 
Επεξεργασίας Αστικών Λυμάτων Παλαιόχωρας - Κου-
ντούρας Δήμου Καντάνου - Σελίνου Π.Ε. Χανίων», το 
οποίο βρίσκεται υπό ένταξη στο Επιχειρησιακό Πρό-
γραμμα  «Κρήτη»  το  οποίο  συγχρηματοδοτείται  από 

το  Ευρωπαϊκό Ταμείο  Περιφερειακής  Ανάπτυξης  και 
στοχεύει στην ουσιώδη βελτίωση των υποδομών και 
της περιφερειακής ανάπτυξης χαρακτηρίζεται ως έργο 
γενικότερης σημασίας για την οικονομία της χώρας.

Άρθρο δεύτερο

Η  αναγκαστική  απαλλοτρίωση  ακινήτων,  συνολι-
κής έκτασης 17.169,75 τ.μ. στη θέση «Τροχαλού» της 
περιοχής Υδατόρεμα Σαρακινιώτη, που έχει κηρυχθεί, 
κατά τις πάγιες διατάξεις, με την 50/2016 απόφαση του 
Διοικητικού Συμβουλίου της Δημοτικής Επιχείρησης 
Ύδρευσης και Αποχέτευσης Σελίνου, όπως καταγράφηκε 
στο 11/2016 πρακτικό συνεδρίασης του, υπάγεται στη 
διαδικασία του άρθρου 7Α του Κώδικα Αναγκαστικών 
Απαλλοτριώσεων Ακινήτων σύμφωνα με την οποία με 
ειδική απόφαση του Δικαστηρίου επιτρέπεται η άμεση 
παράδοση των ακινήτων για την πραγματοποίηση ερ-
γασιών και πριν από τον καθορισμό και την καταβολή 
της αποζημίωσης.

Η πράξη αυτή να δημοσιευθεί στην Εφημερίδα της 

Κυβερνήσεως.

Ο Πρωθυπουργός

Τα Μέλη 
του Υπουργικού Συμβουλίου

Ακριβές Αντίγραφο
Ο Γενικός Γραμματέας της Κυβέρνησης
ΜΙΧΑΗΛ ΚΑΛΟΓΗΡΟΥ  

Καποδιστρίου 34, Τ.Κ. 104 32, Αθήνα 
Τηλ. Κέντρο 210 5279000
Κείμενα προς δημοσίευση:   webmaster.et@et.gr

*01000430903180002*

