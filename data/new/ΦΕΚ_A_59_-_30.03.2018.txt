E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

7397

30 Μαρτίου 2018

ΤΕΥΧΟΣ  ΠΡΩΤΟ

Αρ. Φύλλου 59

NOMOΣ ΥΠ’ ΑΡΙΘΜ. 4530 
Ρυθμίσεις θεμάτων μεταφορών και άλλες διατά-
ξεις.

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Εκδίδομε τον ακόλουθο νόμο που ψήφισε η Βουλή:

ΜΕΡΟΣ Α΄
ΡΥΘΜΙΣΕΙΣ ΘΕΜΑΤΩΝ 
ΕΠΙΒΑΤΙΚΩΝ ΜΕΤΑΦΟΡΩΝ
ΚΕΦΑΛΑΙΟ 1
ΡΥΘΜΙΣΕΙΣ ΛΕΙΤΟΥΡΓΙΑΣ Ε.Δ.Χ. ΑΥΤΟΚΙΝΗΤΩΝ
Άρθρο 1
Υποχρεώσεις οδηγών Ε.Δ.Χ. αυτοκινήτων

1. Στις διατάξεις του παρόντος υπάγονται οι οδηγοί 
που  έχουν  συνάψει  οποιασδήποτε  φύσης  σύμβαση 
με τους ιδιοκτήτες των Επιβατηγών Δημόσιας Χρήσης 
(Ε.Δ.Χ.) αυτοκινήτων και οι ιδιοκτήτες, οι οποίοι αυτο-
προσώπως οδηγούν τα Ε.Δ.Χ. αυτοκίνητά τους.

Στους οδηγούς Ε.Δ.Χ. αυτοκινήτων απαγορεύεται:
α. η επιλογή επιβατών και προορισμών για τους οδη-

γούς Ε.Δ.Χ. ΤΑΞΙ,

β. η με υπαιτιότητά τους διακοπή της μίσθωσης ήδη 

μισθωμένου Ε.Δ.Χ. αυτοκινήτου,

γ. η είσπραξη κομίστρου διάφορου του νομίμου για 
τους οδηγούς ΤΑΞΙ και διάφορου του συμφωνημένου για 
τους οδηγούς οχημάτων Ειδικής Μίσθωσης (ΕΙΔΜΙΣΘ) 
και Ειδικών Μεταφορών (ΕΙΔΜΕΤ),

δ. η άρνηση της μίσθωσης μη μισθωμένου Ε.Δ.Χ. ΤΑΞΙ,
ε. η μη συμμόρφωση προς τις υποδείξεις του επιβάτη 

ως προς τη διαδρομή και τον προορισμό,

στ. η απρεπής, ανάρμοστη, άσεμνη, προκλητική ή 
απειλητική με οποιονδήποτε τρόπο συμπεριφορά, όπως 
υβριστικές εκφράσεις και χειρονομίες, προς τους επιβά-
τες και τους άλλους οδηγούς,

ζ. το κάπνισμα εντός του οχήματος,
η. να οδηγούν το όχημά τους υπό την επίδραση οινο-
πνεύματος, τοξικών-ναρκωτικών ουσιών ή φαρμάκων, 
κατά παράβαση των κείμενων διατάξεων.

2. Οι οδηγοί των Ε.Δ.Χ. αυτοκινήτων είναι υποχρεω-

μένοι:

α. να εκτελούν τη φορτοεκφόρτωση των αποσκευών 

του επιβάτη από και προς το πεζοδρόμιο, εφόσον αυτές 
δεν υπερβαίνουν τα είκοσι (20) κιλά,

β. μόλις αναλαμβάνουν τη μίσθωση, να κατεβάζουν 
την πινακίδα με την επιγραφή «ΕΛΕΥΘΕΡΟ» και να θέτουν 
σε λειτουργία το ταξίμετρο. Με το τέλος της διαδρομής 
και το μηδενισμό του ταξίμετρου είναι υποχρεωμένοι να 
ανεβάζουν την πινακίδα με την επιγραφή «ΕΛΕΥΘΕΡΟ»,
γ. κατά τη διάρκεια της νύχτας, να έχουν τις πινακίδες 
με τις επιγραφές «ΕΛΕΥΘΕΡΟ» και «ΤΑΞΙ» ή «ΡΑΔΙΟΤΑΞΙ» 
σβηστές, όταν το αυτοκίνητο είναι μισθωμένο, και φω-
τεινές, όταν δεν είναι μισθωμένο, 

δ. να ερωτούν τον επιβάτη, όταν βγαίνει από τα όρια 
της περιμετρικής ζώνης, αν θα επιστρέψει σε σημείο 
εντός της περιμετρικής ζώνης και, σε περίπτωση αρνη-
τικής απάντησης, να αλλάζουν τη χρέωση με χρήση του 
τιμολογίου 2 (διπλή ταρίφα), 

ε. να μη θέτουν σε λειτουργία μουσικές συσκευές, ούτε 
να ανοίγουν τα παράθυρα του αυτοκινήτου, χωρίς τη συ-
γκατάθεση του επιβάτη. Για το άνοιγμα του παραθύρου 
του οδηγού δεν απαιτείται η συγκατάθεση του επιβάτη,
στ. να διακόπτουν τη λειτουργία του ταξίμετρου, όταν 
το αυτοκίνητο σταματήσει να κινείται για λόγους που 
ευθύνεται ο οδηγός, όπως μικροεπισκευές, αλλαγή ελα-
στικών, ανεφοδιασμός με καύσιμα,

ζ. να παραδίδουν στην αστυνομία ή στον κάτοχό του 
οποιοδήποτε αντικείμενο λησμονήθηκε στο αυτοκίνητο,
η. να παρέχουν στον επιβάτη οποιαδήποτε πληροφο-
ρία τους ζητηθεί για την παρεχόμενη εξυπηρέτηση, όπως 
για το κόμιστρο και τη διαδρομή,

θ. να μεριμνούν για την καθαριότητα του αυτοκινήτου 

τόσο εσωτερικά όσο και εξωτερικά,

ι. να μεριμνούν για την ασφαλή μετακίνηση των επι-
βατών, απαγορεύοντας τη μεταφορά εύφλεκτων και 
εκρηκτικών υλών,

ια. να μεριμνούν για τη διατήρηση των κατάλληλων 
εσωτερικών συνθηκών θερμικής άνεσης και ποιότητας 
αέρα.

3. Επιπλέον των περιπτώσεων της παραγράφου 4, με 
τα Ε.Δ.Χ. ΤΑΞΙ επιτρέπεται η μεταφορά ασυνόδευτων 
δεμάτων και λοιπών αντικειμένων, έως είκοσι (20) κιλά, 
εφόσον υπάρχουν συνοδευτικά έγγραφα, όπως προβλέ-
πονται από την κείμενη νομοθεσία. Στις περιπτώσεις 
μεταφοράς ασυνόδευτων δεμάτων και αντικειμένων, 
σύμφωνα με τα ανωτέρω, το ταξίμετρο λειτουργεί όπως 

