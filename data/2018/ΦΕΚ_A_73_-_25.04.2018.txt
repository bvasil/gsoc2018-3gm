E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

7689

25 Απριλίου 2018

ΤΕΥΧΟΣ  ΠΡΩΤΟ

Αρ. Φύλλου 73

 

ΚΑΝΟΝΙΣΜΟΙ
Αριθμ. 286 
Τροποποίηση του Κανονισμού υπ’ αριθμ. 2/2014 
«Περί συγκρότησης, σύγκλησης, λειτουργίας και 
αρμοδιοτήτων των Μητροπολιτικών Συμβουλίων 
της Ιεράς Αρχιεπισκοπής και των Ιερών Μητρο-
πόλεων της Εκκλησίας της Κρήτης» (ΦΕΚ 66 Α΄/
12.3.2014).
    Η ΙΕΡΑ ΕΠΑΡΧΙΑΚΗ ΣΥΝΟΔΟΣ 
ΤΗΣ ΕΝ ΚΡΗΤΗ ΟΡΘΟΔΟΞΟΥ ΕΚΚΛΗΣΙΑΣ

  Έχουσα υπόψη:
1. Τους Θείους και Ιερούς Κανόνες.
2. Το 29ο άρθρο και εν γένει τις διατάξεις του ν. 4149/
1961 «Περί καταστατικού Νόμου της εν Κρήτη Ορθο-
δόξου Εκκλησίας και άλλων τινών διατάξεων» (ΦΕΚ 41/
Α΄/16.3.1961).

3. Την παρ. 6 του άρθρου 43 του ν. 3848/2010 (ΦΕΚ 71/

Α΄/19.5.2010).

4. Τον υπ' αριθμ. 1/2013 Κανονισμό «Περί Εφημερίων 
και Διακόνων» της Ιεράς Επαρχιακής Συνόδου της εν 
Κρήτη Ορθοδόξου Εκκλησίας (ΦΕΚ 65/Α΄/12.3.2013).

5. Την παρ. 2 του άρθρου 2 του ν. 2993/2002 (ΦΕΚ 58/

Α΄/26.3.2002).

141/Α΄/10.6.2003).

6. Την παρ. 2 του άρθρου 14 του ν. 3149/2003 (ΦΕΚ 

7. Την υπ' αριθμ. 268/12-3-2018 απόφαση της Αγίας και 

Ιεράς Συνόδου του Οικουμενικού Πατριαρχείου.

8. Τις υπ' αριθμ. 2/15-2-2017 και 2/22-3-2018 απο-
φάσεις της Ιεράς Επαρχιακής Συνόδου της Εκκλησίας 
Κρήτης.

9. Το γεγονός ότι εκ της τροποποιήσεως του παρόντος 
Κανονισμού δεν προκαλείται δαπάνη, η οποία να βαρύ-
νει τον κρατικό προϋπολογισμό, τροποποιεί:

Τα άρθρα 1 και 6 του υπ' αριθμ. 2/2014 Κανονισμού 
«Περί συγκρότησης, σύγκλησης, λειτουργίας και αρμοδιο-
τήτων των Μητροπολιτικών Συμβουλίων της Ιεράς Αρχιεπι-
σκοπής και των Ιερών Μητροπόλεων της Εκκλησίας της 
Κρήτης» (ΦΕΚ 66 Α΄/12.3.2014), ως εξής:

ΚΑΝΟΝΙΣΜΟΣ ΥΠ’  ΑΡΙΘΜ. 2/2014
Περί συγκρότησης, σύγκλησης, λειτουργίας και αρμο-
διοτήτων των Μητροπολιτικών Συμβουλίων της Ιεράς 
Αρχιεπισκοπής και των Ιερών Μητροπόλεων της Εκκλη-
σίας της Κρήτης (ΦΕΚ 66 Α΄/12.3.2014)

Άρθρο 1
Γενικές έννοιες

1. Στην Ιερά Αρχιεπισκοπή Κρήτης και στις Ιερές Μη-
τροπόλεις της κανονικής εκκλησιαστικής δικαιοδοσίας 
της Εκκλησίας της Κρήτης, η οποία, σύμφωνα με το άρ-
θρο 1 του ν. 4149/1961 «Περί καταστατικού Νόμου της εν 
Κρήτη Ορθοδόξου Εκκλησίας» (ΦΕΚ 41/τ.Α΄/16-3-1961), 
είναι ημιαυτόνομος και έχει την κανονική εξάρτηση αυ-
τής από το Οικουμενικό Πατριαρχείο, λειτουργούν Μη-
τροπολιτικά Συμβούλια. Τα Μητροπολιτικά Συμβούλια 
έχουν μόνο τις απαριθμούμενες στο άρθρο 4 του πα-
ρόντος Κανονισμού ή σε άλλους Νόμους αρμοδιότητες. 
Όλες οι λοιπές αρμοδιότητες διοικήσεως, διαχειρίσεως 
και εκπροσωπήσεως της Ιεράς Αρχιεπισκοπής Κρήτης 
και των Ιερών Μητροπόλεων της Εκκλησίας Κρήτης κα-
θώς και περί την εποπτεία επί των Ενοριών και λοιπών 
Εκκλησιαστικών Νομικών Προσώπων του 19ου άρθρου 
του ν. 4301/2014 (ΦΕΚ 223 τ.Α΄/7-10-2014), ανήκουν 
στον επιχώριο Αρχιερέα, υπέρ των αρμοδιοτήτων του 
οποίου ομιλεί το τεκμήριο της αρμοδιότητος.

Άρθρο 6
Λοιπές αρμοδιότητες

1. Οι ιερές εικόνες, τα ιερά σκεύη και τα ιερά κειμήλια 
των Ενοριών δεν εκποιούνται για κανένα λόγο. Διαφυ-
λάσσονται με ευθύνη του προέδρου και των μελών των 
εκκλησιαστικών συμβουλίων εντός των χώρων λατρείας 
ή σε ειδικά διαμορφωμένους χώρους, κατόπιν εγκρίσε-
ως του Μητροπολιτικού Συμβουλίου. Κατόπιν έγκρισης 
αυτού τα ιερά σκεύη και τα ιερά κειμήλια δύνανται να 
παραχωρηθούν στην Ιερά Αρχιεπισκοπή και στις Ιερές 
Μητροπόλεις της Εκκλησίας Κρήτης για τη δημιουργία 
κειμηλιαρχείων με σκοπό την ασφαλέστερη φύλαξη και 
την προβολή τους.

