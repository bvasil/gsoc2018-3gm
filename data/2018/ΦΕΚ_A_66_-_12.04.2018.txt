E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

7657

12 Απριλίου 2018

ΤΕΥΧΟΣ  ΠΡΩΤΟ

Αρ. Φύλλου 66

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 33 
Καθορισμός σύνθεσης πληρώματος και λοιπού 
προσωπικού οστρακαλιευτικών σκαφών.

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

  Έχοντας υπόψη: 
1. Τις διατάξεις: 
α.  της  παραγράφου  2  του  άρθρου  87  του  Κώδικα 
Δημοσίου Ναυτικού Δικαίου, που κυρώθηκε με το ν.δ. 
187/1973 (Α΄ 261), όπως ισχύει. 

β. του άρθρου 90 του Κώδικα Νομοθεσίας για την Κυ-
βέρνηση και τα Κυβερνητικά Όργανα, που κυρώθηκε με 
το άρθρο πρώτο του π.δ. 63/2005 (Α΄ 98). 

γ. των παραγράφων 9 και 10 του άρθρου 118 του 

ν. 4504/2017 (Α΄184). 

2. Το γεγονός ότι από τις διατάξεις του παρόντος δεν 
προκαλείται δαπάνη σε βάρος του Κρατικού Προϋπο-
λογισμού. 

3. Την υπ' αριθ. 4/2018 γνωμοδότηση του Συμβουλίου 
της Επικρατείας, ύστερα από πρόταση του Υπουργού 
Ναυτιλίας και Νησιωτικής Πολιτικής, αποφασίζουμε: 

Άρθρο 1

1.  Η  σύνθεση  πληρώματος  των  οστρακαλιευτικών 
σκαφών που αλιεύουν εντός των ελληνικών χωρικών 
υδάτων καθορίζεται σύμφωνα με το π.δ. 16/2004 «Περί 
οργανικής σύνθεσης πληρώματος αλιευτικών πλοίων 
που εκτελούν πλόες εσωτερικού» (Α΄ 9), όπως κάθε φορά 
ισχύει. 

2. Στα οστρακαλιευτικά σκάφη που δραστηριοποιού-
νται σε υποβρύχια αλιεία προς συλλογή οστράκων από 
δύτη, χρησιμοποιώντας μόνιμο σύστημα παροχής αέρα 
(αεροσυμπιεστή) τοποθετημένο στο σκάφος (καταδυτι-
κή μηχανή) και τα οποία αλιεύουν σε βάθος θάλασσας 
μέχρι 10 μέτρα, επιπλέον της σύνθεσης πληρώματος της 
παραγράφου 1, εργάζονται ένας (01) δύτης και ένας (01) 
επιτηρητής (κολαουζιέρης). Ο προβλεπόμενος επιτη-
ρητής μπορεί να παραλείπεται στην περίπτωση που 
οποιοδήποτε μέλος πληρώματος και λοιπού προσωπι-
κού εκτός του δύτη είναι και κάτοχος πτυχίου επιτηρητή. 

Στην περίπτωση αυτή γίνεται από τον κυβερνήτη εγγρα-
φή στο ημερολόγιο γεφύρας του σκάφους ότι το συγκε-
κριμένο μέλος εκτελεί και τα καθήκοντα του επιτηρητή. 
Ως επιτηρητής θεωρείται ο κάτοχος πτυχίου Επιτηρητού 
Σχολής Δυτών Καλύμνου. 

3. Ως δύτης θεωρείται ο κάτοχος άδειας δύτη του άρ-
θρου 3 του Γενικού Κανονισμού Λιμένα (Γ.Κ.Λ.) 10 που 
εγκρίθηκε με την αριθμ. 3131.1/20/1995 υπουργική από-
φαση (Β’ 978), όπως ισχύει ή ο κάτοχος άδειας δύτη της 
Σχολής Δυτών Καλύμνου. 

Άρθρο 2 

Από  τη  δημοσίευση  του  παρόντος  καταργείται  το 
εδάφιο ii του άρθρου 4α του β.δ. 228/1963 «Περί του 
προσληπτέου αριθμού δυτών και λοιπών εκ ναυτικών 
ανδρών πληρώματος προς επάνδρωσιν των σπογγαλι-
ευτικών και βοηθητικών σπογγαλιείας πλοίων» (Α΄ 50), 
όπως συμπληρώθηκε με το β.δ. 51/1966 «Περί συμπλη-
ρώσεως και τροποποιήσεως των υπ' αριθ. 112/1963 και 
228/1963 β. διαταγμάτων» (Α΄ 11) και τροποποιήθηκε με 
το π.δ. 171/1999 «Περί τροποποιήσεως του π.δ. 228/1963 
(Α΄ 50), όπως συμπληρώθηκε με το π.δ. 51/1965» (Α΄ 162). 

Άρθρο 3 
Έναρξη ισχύος 

Η ισχύς του παρόντος αρχίζει από τη δημοσίευσή του 

στην Εφημερίδα της Κυβερνήσεως. 

Στον Υπουργό Ναυτιλίας και Νησιωτικής Πολιτικής 
αναθέτουμε τη δημοσίευση και εκτέλεση αυτού του 
διατάγματος. 

  Αθήνα, 28 Μαρτίου 2018 

Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ
Ο Υπουργός
Ναυτιλίας και Νησιωτικής Πολιτικής
ΠΑΝΑΓΙΩΤΗΣ ΚΟΥΡΟΥΜΠΛΗΣ  

7658

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 66/12.04.2018

Το Εθνικό Τυπογραφείο αποτελεί δημόσια υπηρεσία υπαγόμενη στο Υπουργείο Διοικητι κής 
Ανασυγκρότησης και έχει την ευθύνη τόσο για τη σύνταξη, διαχείριση, εκτύπωση και κυκλο-
φορία  των  Φύλλων  της  Εφημερίδας  της  Κυβερνήσεως  (ΦΕΚ),  όσο  και  για  την  κάλυψη  των 
εκτυπωτικών αναγκών του δημοσίου (ν. 3469/2006, ΦΕΚ Α΄ 131). 

1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ) 

• Τα ΦΕΚ σε ηλεκτρονική μορφή διατίθενται δωρεάν στο www.et.gr, την επίσημη ιστο-
σελίδα του Εθνικού Τυπογραφείου. Όσα ΦΕΚ δεν έχουν ψηφιοποιηθεί και καταχωριστεί στην 
ανωτέρω ιστοσελίδα αποστέλλονται επίσης δωρεάν με την υποβολή αίτησης, για την οποία 
αρκεί η συμπλήρωση των αναγκαίων στοιχείων σε ειδική φόρμα. 

• Τα ΦΕΚ σε έντυπη μορφή διατίθενται σε μεμονωμένα φύλλα είτε απευθείας από το Τμή-
μα Πωλήσεων, είτε ταχυδρομικά με την αποστολή αιτήματος παραγγελίας μέσω των ΚΕΠ, είτε 
με ετήσια συνδρομή μέσω του Τμήματος Συνδρομητών. Tο κόστος ενός ασπρόμαυρου ΦΕΚ 
από 1 έως 16 σελίδες είναι 1,00 €, αλλά για κάθε επιπλέον οκτασέλιδο (ή μέρος αυτού) προ-
σαυξάνεται κατά 0,20 €. Το κόστος ενός έγχρωμου ΦΕΚ από 1 έως 16 σελίδες είναι 1,50 €, αλλά 
για κάθε επιπλέον οκτασέλιδο (ή μέρος αυτού) προσαυξάνεται κατά 0,30 €.  To τεύχος Α.Σ.Ε.Π. 
διατίθεται δωρεάν.

• Τρόποι αποστολής κειμένων προς δημοσίευση: 
Α.  Τα  κείμενα  προς  δημοσίευση  στο  ΦΕΚ,  από  τις  υπηρεσίες  και  τους  φορείς  του 
δημο σίου,  αποστέλλονται  ηλεκτρονικά  στη  διεύθυνση  webmaster.et@et.gr  με  χρήση 
προηγμέ νης ψηφιακής υπογραφής και χρονοσήμανσης. 

Β. Κατ’ εξαίρεση, όσοι πολίτες δεν διαθέτουν προηγμένη ψηφιακή υπογραφή μπορούν 
είτε να αποστέλλουν ταχυδρομικά, είτε να καταθέτουν με εκπρόσωπό τους κείμενα προς 
δημοσίευση εκτυπωμένα σε χαρτί στο Τμήμα Παραλαβής Δημοσιευτέας Ύλης. 
•  Πληροφορίες,  σχετικά  με  την  αποστολή/κατάθεση  εγγράφων  προς  δημοσίευση, 
με  την  πώληση  των  τευχών  και  με  τους  ισχύοντες  τιμοκαταλόγους  για  όλες  τις  υπη-
ρεσίες  μας,  περιλαμβάνονται  στην  ιστοσελίδα  μας.  Η  ενδεδειγμένη  διαδρομή  είναι: 
www.et.gr/  Φ.Ε.Κ./  Δημοσίευση  Κειμένων  ή  Τεύχη  ή  Διάθεση  ΦΕΚ  ή  Πώληση  ή  Συν-
δρομητές.  Επίσης  μέσω  της  ιστοσελίδας  μας  δίδονται  πληροφορίες  σχετικά  με  την 
πορεία δημοσίευσης των εγγράφων, με βάση τον Κωδικό Αριθμό Δημοσιεύματος (ΚΑΔ). 
Πρόκειται για τον αριθμό που εκδίδει το Εθνικό Τυπογραφείο για όλα τα κείμενα που πληρούν 
τις προϋποθέσεις δημοσίευσης. 

2. ΕΚΤΥΠΩΤΙΚΕΣ ΑΝΑΓΚΕΣ ΤΟΥ ΔΗΜΟΣΙΟΥ 

Το Εθνικό Τυπογραφείο ανταποκρινόμενο σε αιτήματα υπηρεσιών και φορέων του δημο-
σίου αναλαμβάνει να σχεδιάσει και να εκτυπώσει κάρτες, βιβλία, αφίσες, μπλοκ, μηχανογρα-
φικά έντυπα, φακέλους για κάθε χρήση, κ.ά. Επίσης σχεδιάζει και κατασκευάζει σφραγίδες. 

EΠΙΚΟΙΝΩΝΙΑ ΜΕ ΤΟ ΕΘΝΙΚΟ ΤΥΠΟΓΡΑΦΕΙΟ

Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ 
Πωλήσεων: (Ισόγειο, τηλ. 210 5279178 - 180)
Συνδρομητών: (Ημιόροφος, τηλ. 210 5279136) 
Πληροφοριών: (Ισόγειο, Γρ. 3 και τηλεφ. κέντρο 210 5279000) 
Παραλαβής Δημ. Ύλης: (Ισόγειο, τηλ. 210 5279167, 210 5279139) 
Ωράριο για το κοινό: Δευτέρα ως Παρασκευή: 8:00 - 13:30

Ιστοσελίδα: www.et.gr 
Πληροφορίες σχετικά με την λειτουργία 
της ιστοσελίδας: helpdesk.et@et.gr 
Αποστολή ψηφιακά υπογεγραμμένων 
εγγράφων προς δημοσίευση στο ΦΕΚ: 
webmaster.et@et.gr 
Πληροφορίες για γενικό πρωτόκολλο 
και αλληλογραφία: grammateia@et.gr

*01000661204180002*

