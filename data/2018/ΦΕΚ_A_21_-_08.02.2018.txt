E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

675

8 Φεβρουαρίου 2018

ΤΕΥΧΟΣ  ΠΡΩΤΟ

Αρ. Φύλλου 21

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 10 
Ρύθμιση θεμάτων αστυνομικού προσωπικού.

8. Την υπ’ αριθ. 6/2018 γνωμοδότηση του Συμβουλίου 
της Επικρατείας, ύστερα από πρόταση του Αναπληρωτή 
Υπουργού Εσωτερικών, αποφασίζουμε:

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Έχοντας υπόψη:
 1. Τις διατάξεις του άρθρου 39 παρ. 1 του ν. 4249/2014 
«Αναδιοργάνωση της Ελληνικής Αστυνομίας, του Πυρο-
σβεστικού Σώματος και της Γενικής Γραμματείας Πολι-
τικής Προστασίας, αναβάθμιση Υπηρεσιών του Υπουρ-
γείου Δημόσιας Τάξης και Προστασίας του Πολίτη και 
ρύθμιση λοιπών θεμάτων αρμοδιότητας Υπουργείου 
Δημόσιας Τάξης και Προστασίας του Πολίτη και άλλες 
διατάξεις» (Α΄ 73).

2. Τις διατάξεις του άρθρου 11 παρ. 1 περίπτ. στ΄, ζ΄ και 
θ΄ του ν. 1481/1984 «Οργανισμός Υπουργείου Δημόσιας 
Τάξης» (Α΄ 152), όπως το άρθρο αυτό αντικαταστάθηκε 
με το άρθρο 1 παρ. 1 του ν. 1590/1986 (Α΄ 49).

3. Τις διατάξεις του άρθρου 28 παρ. 1 του ν. 2800/2000 
«Αναδιάρθρωση Υπηρεσιών Υπουργείου Δημόσιας Τά-
ξης, σύσταση Αρχηγείου Ελληνικής Αστυνομίας και άλλες 
διατάξεις» (Α΄ 41).

4. Τις διατάξεις του π.δ. 123/2016 «Ανασύσταση και 
μετονομασία του Υπουργείου Διοικητικής Μεταρρύθ-
μισης  και  Ηλεκτρονικής  Διακυβέρνησης,  ανασύστα-
ση του Υπουργείου Τουρισμού, σύσταση Υπουργείου 
Μεταναστευτικής Πολιτικής και Υπουργείου Ψηφιακής 
Πολιτικής, Τηλεπικοινωνιών και Ενημέρωσης, μετονο-
μασία Υπουργείων Εσωτερικών και Διοικητικής Ανασυ-
γκρότησης, Οικονομίας, Ανάπτυξης και Τουρισμού και 
Υποδομών, Μεταφορών και Δικτύων» (Α΄ 208).

5. Τις διατάξεις της υπ’ αριθ. Υ186 από 10.11.2016 
απόφασης του Πρωθυπουργού «Ανάθεση αρμοδιοτή-
των στον Αναπληρωτή Υπουργό Εσωτερικών Νικόλαο 
Τόσκα» (Β΄ 3671).

6. Την υπ’ αριθ. 8000/1/2017/135-α΄ από 7-12-2017 
εισήγηση του Προϊσταμένου της Γενικής Διεύθυνσης 
Οικονομικών και Επιτελικού Σχεδιασμού.

7. Το  γεγονός  ότι  από  τις  διατάξεις  του  παρόντος 
διατάγματος, δεν προκαλείται δαπάνη σε βάρος του 
του Προϋπολογισμού Εξόδων του Ε.Φ. 07-410 «Ελληνι-
κή Αστυνομία».

Άρθρο 1

Η υποπερίπτωση (1) της περίπτωσης γ΄ της παρα-
γράφου 1 του άρθρου 65 του π.δ. 352/1995 (Α΄ 187), 
όπως τροποποιήθηκε με το άρθρο 29 του π.δ. 113/2008 
(Α΄ 178), αντικαθίσταται ως εξής:

«(1) Είκοσι (20) ημέρες στους δόκιμους αστυφύλακες 
του Γ΄ εξαμήνου με έναρξη το αργότερο εντός του πρώ-
του 15νθημέρου του μηνός Οκτωβρίου.».

Άρθρο 2

1.  Η  παράγραφος  3  του  άρθρου  μόνου  του 
π.δ. 296/1990 (A΄ 121), όπως αυτή αντικαταστάθηκε με 
το άρθρο 6 του π.δ. 112/2009 (Α΄ 146), αντικαθίσταται 
εκ νέου ως εξής:

«3. Οι διατηρούντες τον τίτλο του επιτίμου αξιωματικοί 
απολαμβάνουν τα προνόμια που προβλέπονται για τους 
αξιωματικούς των Ενόπλων Δυνάμεων στο άρθρο 1 του 
π.δ. 147/2014 (Α΄ 238). Το δελτίο επιτίμου, με το οποίο 
εφοδιάζονται οι ως άνω επίτιμοι αξιωματικοί, εκδίδεται, 
κατά περίπτωση, από τον Αρχηγό της Ελληνικής Αστυ-
νομίας ή του Πυροσβεστικού Σώματος.».

2. Μετά την παράγραφο 3 του άρθρου μόνου του 
π.δ. 296/1990, όπως αυτή αντικαθίσταται με την προη-
γούμενη παράγραφο, προστίθεται παράγραφος 3α ως 
εξής:

«3α. Το δελτίο επιτίμου στερείται της γενικής απο-
δεικτικής  ισχύος  της  αστυνομικής  ταυτότητας  του 
ν.δ. 127/1969 (Α΄ 29) και του δελτίου ταυτότητας του 
ν. 1599/1986 (Α΄ 75).

Αρμόδια για τον καθορισμό του τύπου και τη διαδι-
κασία έκδοσης του δελτίου αυτού ορίζεται η Διεύθυν-
ση Επικοινωνίας του Αρχηγείου Ελληνικής Αστυνομίας/
Τμήμα Εξυπηρέτησης Αποστράτων.».

Άρθρο 3
Καταργούμενη διάταξη

Το τελευταίο εδάφιο της παραγράφου 5 του άρθρου 
2 του π.δ. 27/1986 (Α΄ 11), όπως τροποποιήθηκε με το 
άρθρο 1 του π.δ. 12/1994 (Α΄ 10), καταργείται.

676

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 21/08.02.2018

Άρθρο 4
Μεταβατικές διατάξεις

μα Εξυπηρέτησης Αποστράτων, προκειμένου να τηρηθεί 
στο αρχείο της.

1. Τα δελτία ταυτότητας επιτίμου, που έχουν εκδοθεί 
κατ’ εφαρμογή των διατάξεων του π.δ. 296/1990, ως αυτό 
ίσχυε πριν την τροποποίησή του με το παρόν, παύουν να 
ισχύουν με την παραλαβή των νέων δελτίων επιτίμου και 
το αργότερο εντός έξι μηνών από την έναρξη ισχύος του 
παρόντος. Τα δελτία αυτά παραδίδονται στη Διεύθυν-
ση Αστυνομικού Προσωπικού του Αρχηγείου Ελληνικής 
Αστυνομίας. Σε περίπτωση απώλειάς τους συντάσσεται 
σχετική δήλωση.

2. Κατά την παράδοση της προηγούμενης παραγρά-
φου, συντάσσεται αποδεικτικό παράδοσης – παραλαβής, 
φωτοαντίγραφο του οποίου διαβιβάζεται στη Διεύθυνση 
Επικοινωνίας του Αρχηγείου Ελληνικής Αστυνομίας/Τμή-

Άρθρο 5
Έναρξη ισχύος

Η ισχύς του παρόντος διατάγματος αρχίζει από τη δη-

μοσίευσή του στην Εφημερίδα της Κυβερνήσεως.

Στον Υπουργό Εσωτερικών αναθέτουμε τη δημοσίευ-

ση και εκτέλεση του παρόντος διατάγματος.

Αθήνα, 31 Ιανουαρίου 2018
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ

Ο Αναπληρωτής Υπουργός Εσωτερικών
ΝΙΚΟΛΑΟΣ ΤΟΣΚΑΣ 

Καποδιστρίου 34, Τ.Κ. 104 32, Αθήνα 
Τηλ. Κέντρο 210 5279000
Κείμενα προς δημοσίευση:   webmaster.et@et.gr

*01000210802180002*

