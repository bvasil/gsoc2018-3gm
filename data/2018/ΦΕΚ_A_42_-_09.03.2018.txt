E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

6595

9 Μαρτίου 2018

ΤΕΥΧΟΣ  ΠΡΩΤΟ

Αρ. Φύλλου 42

ΠΕΡΙΕΧΟΜΕΝΑ

KANONIΣΜΟΙ

1 

2 

Τροποποίηση  Κανονισμού  υπ’  αριθμ.  7/2015 
«Περί Ιερών Ναών και Ενοριών της Ιεράς Αρχιεπι-
σκοπής και των Ιερών Μητροπόλεων της Εκκλησί-
ας Κρήτης» (Φ.Ε.Κ. τ.Α’, 61/23-6-2015).

ΔΙΟΡΘΩΣΕΙΣ ΣΦΑΛΜΑΤΩΝ

  Διόρθωση σφαλμάτων στο π.δ. 13/2018 που δη-
μοσιεύθηκε στο ΦΕΚ 26/Α/20.2.2018 .

 

ΚΑΝΟΝΙΣΜΟΙ

Αριθμ.  185/27-2-2018 
(1)
Τροποποίηση  Κανονισμού  υπ’  αριθμ.  7/2015 
«Περί Ιερών Ναών και Ενοριών της Ιεράς Αρχι-
επισκοπής και των Ιερών Μητροπόλεων της Εκ-
κλησίας Κρήτης» (Φ.Ε.Κ. τ.Α’, 61/23-6-2015).

  Η ΙΕΡΑ ΕΠΑΡΧΙΑΚΗ ΣΥΝΟΔΟΣ
ΤΗΣ ΕΝ ΚΡΗΤΗ ΟΡΘΟΔΟΞΟΥ ΕΚΚΛΗΣΙΑΣ

   Έχουσα υπ΄ όψη: 
1. Τους Θείους και Ιερούς Κανόνες. 
2. Τις διατάξεις του ν. 4149/1961 «Περί καταστατικού 
νόμου της εν Κρήτη Ορθοδόξου Εκκλησίας και άλλων 
τινών διατάξεων» (ΦΕΚ 41/Α΄/16.3.1961). 

3.  Την  παρ.  6  του  άρθρου  43  του  ν.  3848/2010

(ΦΕΚ 71/Α΄/19.5.2010). 

4. Τις διατάξεις του α.ν. 582/1968 «Περί Δημοτικών και 

Κοινοτικών Κοιμητηρίων» (ΦΕΚ 225/Α΄/28.9.1968). 

5.  Τις  διατάξεις  του  άρθρου  12  του  ν.4258/2014

Κρήτης. 

των των Μητροπολιτικών Συμβουλίων της Ιεράς Αρχι-
επισκοπής και των Ιερών Μητροπόλεων της Εκκλησίας 
της Κρήτης» (ΦΕΚ 66/Α΄/12.3.2014). 

9. Την τροποποίηση του υπ’ αριθμ. Κανονισμού 7/2015 
«Περί Ιερών Ναών και Ενοριών της Ιεράς Αρχιεπισκο-
πής και των Ιερών Μητροπόλεων της Εκκλησίας Κρήτης» 
(Φ.Ε.Κ. τ.Α’/20/8-2-2018). 

10. Την υπ΄ αριθμ. 40/15-1-2018 απόφαση της Αγίας 

και Ιεράς Συνόδου του Οικουμενικού Πατριαρχείου. 

11. Τις υπ΄ αριθμ. 4/7-12-2017 και 2/16-1-2018 απο-
φάσεις της Ιεράς Επαρχιακής Συνόδου της Εκκλησίας 
Κρήτης. 

12. Το γεγονός ότι εκ της τροποποιήσεως του παρό-
ντος Κανονισμού δεν προκαλείται δαπάνη, η οποία να 
βαρύνει τον κρατικό προϋπολογισμό, τροποποιεί: 

Το 7ο άρθρο του  Κανονισμού 7/2015 «Περί Ιερών 
Ναών και Ενοριών της Ιεράς Αρχιεπισκοπής και των Ιε-
ρών Μητροπόλεων της Εκκλησίας Κρήτης» (Φ.Ε.Κ. τ.Α’, 
61/23-6-2015), ως εξής: 

ΚΑΝΟΝΙΣΜΟΣ ΥΠ’ ΑΡΙΘΜ. 7/2015 
Περί Ιερών Ναών και Ενοριών 
της Ιεράς Αρχιεπισκοπής και των Ιερών
Μητροπόλεων της Εκκλησίας Κρήτης
(Φ.Ε.Κ. τ.Α’, 61/23-6-2015) 

Άρθρο 7 
Διάθεση Πόρων Ενοριών 

1. Οι πόροι των Ενοριών διατίθενται για την κάλυψη 
των ακόλουθων δαπανών, βάσει των εγκεκριμένων 
Προϋπολογισμών τους: 

α) Υπέρ του Οικουμενικού Πατριαρχείου. 
β) Υπέρ της Ιεράς Επαρχιακής Συνόδου της Εκκλησίας 

γ) Προς κάλυψη φόρων, τελών και λοιπών κρατήσεων 
υπέρ του Δημοσίου και των φορέων κοινωνικής ασφάλι-
σης, όπως προβλέπεται από τις κείμενες διατάξεις. 

δ) Υπέρ των Μητροπολιτικών Γραφείων και της μισθο-

δοσίας του προσωπικού αυτών. 

ε) Για την ανοικοδόμηση ή τη συντήρηση του Μητρο-
πολιτικού Οικήματος και τη μισθοδοσία του προσωπικού 
αυτού. 

στ) Για τη μισθοδοσία του τακτικού και εκτάκτου προ-

σωπικού της Ενορίας. 

(ΦΕΚ 94/Α/14.4.2014). 

(ΦΕΚ 223/Α΄/7.10.2014). 

6.  Την  παρ.  2  του  άρθρου  25  του  ν.  4301/2014

7. Τον υπ΄ αριθμ. 1/2013 Κανονισμό «Περί Εφημερίων 
και Διακόνων» της Ιεράς Επαρχιακής Συνόδου της εν 
Κρήτη Ορθοδόξου Εκκλησίας (ΦΕΚ 65/Α΄/12.3.2013). 

8. Τον υπ΄ αριθμ. 2/2014 Κανονισμό της Ιεράς Επαρχια-
κής Συνόδου της εν Κρήτη Ορθοδόξου Εκκλησίας «Περί 
συγκρότησης, σύγκλησης, λειτουργίας και αρμοδιοτή-

6596

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 42/09.03.2018

ζ) Για τη συντήρηση και τις δαπάνες λειτουργίας της 
Ενορίας, καθώς και υπέρ των φιλανθρωπικών, προνοια-
κών και λοιπών δράσεων αυτής. 

η) Υπέρ της λειτουργίας των φιλανθρωπικών και προ-
νοιακών ιδρυμάτων της Ιεράς Αρχιεπισκοπής και των 
Ιερών Μητροπόλεων της Εκκλησίας Κρήτης, καθώς και 
των εν γένει πνευματικών και ιεραποστολικών δράσεων 
αυτών. 

2. Όλες οι υποχρεωτικές και υπέρ τρίτων εισφορές των 
Ιερών Ναών που αναγράφονται στον προϋπολογισμό 
τους, καταβάλλονται υποχρεωτικά ανά τριμηνία, ενώ 
σε περίπτωση καθυστερήσεως καταβολής άνω των δύο 
τριμηνιών, εισπράττονται σύμφωνα με τις διατάξεις ει-
σπράξεως των δημοσίων εσόδων.  

3. Μέλος του Εκκλησιαστικού Συμβουλίου, το οποίο 
αρνείται την καταβολή των ως άνω εισφορών, καλείται σε 
απολογία ενώπιον του Μητροπολιτικού Συμβουλίου και, 
εάν η άρνησή του κριθεί αδικαιολόγητη, απαλλάσσεται 
των καθηκόντων του. Σε περίπτωση αρνήσεως του Εφη-
μερίου Προέδρου, τούτος καλείται σε απολογία ενώπιον 
του Μητροπολιτικού Συμβουλίου, και, σε περίπτωση που 
η άρνησή του κριθεί αδικαιολόγητη, παραπέμπεται στο 
αρμόδιο Επισκοπικό Δικαστήριο με την κατηγορία τελέ-
σεως του κανονικού αδικήματος της απείθειας. 

4. Κάθε Ενορία υποχρεούται να τηρεί στο όνομά της ένα 
και μόνο λογαριασμό σε αναγνωρισμένο τραπεζικό ίδρυμα, 
στον οποίο κατατίθενται τα έσοδα αυτής. Ο τραπεζικός λο-
γαριασμός δύναται να είναι όψεως, ταμιευτηρίου ή προθε-
σμιακός καί πάντοτε επ’ ονόματι της Ενορίας. Απαγορεύεται 
η τοποθέτηση του αποθεματικού σε μετοχές εταιρειών, 
αμοιβαία κεφάλαια και επενδυτικά προϊόντα, καθώς και η 
μετατροπή του σε συνάλλαγμα, χωρίς την προηγούμενη 
ρητή άδεια του Μητροπολιτικού Συμβουλίου. Στο ταμείο 
της Ενορίας επιτρέπεται να υπάρχει έως του ποσού των 
τριάντα (30) ευρώ, το δε υπόλοιπον ποσό υποχρεωτικώς 
κατατίθεται στον Τραπεζικό λογαριασμό της Ενορίας. 

5. Κάθε ανάληψη χρημάτων από Τραπεζικό λογαρια-
σμό της Ενορίας, πραγματοποιείται με απόφαση του 
Εκκλησιαστικού Συμβουλίου, ως εξής: α. Για ποσό μέχρι 
χίλια (1.000,00) ευρώ, με απόφαση του Εκκλησιαστικού 
Συμβουλίου, εγκρινόμενη από τον οικείο Αρχιερέα ή 
νόμιμο αναπληρωτή του, και β. Για ποσό από χίλια ένα 
(1.001,00) ευρώ με απόφαση του Εκκλησιαστικού Συμ-
βουλίου, εγκρινόμενη από το Μητροπολιτικό Συμβούλιο. 
6. Απαγορεύεται εντελώς η χρήση e-banking (νομική 
έννοια) στην οποιαδήποτε κίνηση τραπεζικού λογα-

ριασμού, η αποστολή εμβασμάτων, καθώς και η λήψη 
πιστωτικών καρτών και καρτών αναλήψεως και εισπρά-
ξεως χρημάτων. 

Απαγορεύεται, επίσης, εντελώς η έκδοση, τριτεγγύη-
ση και οπισθογράφηση επιταγών, καθώς και η έκδοση, 
αποδοχή τριτεγγύηση και οπισθογράφηση συναλλαγμα-
τικών και γραμματίων εις διαταγήν, καθώς και η σύσταση 
ενεχύρου σε οποιοδήποτε αξιόγραφο. 

Η τροποποίηση του παραπάνω άρθρου του Κανονι-
σμού να δημοσιευθεί στην Εφημερίδα της Κυβερνήσεως. 

Ηράκλειο, 27 Φεβρουαρίου 2018 

Ο Πρόεδρος 
† Ο Κρήτης ΕΙΡΗΝΑΙΟΣ

Ι

    

ΔΙΟΡΘΩΣΕΙΣ ΣΦΑΛΜΑΤΩΝ

(2)
   Στο 13/2018 προεδρικό διάταγμα με τίτλο «Οργανι-
σμός Υπουργείου Ναυτιλίας και Νησιωτικής Πολιτικής», 
το οποίο δημοσιεύθηκε στο ΦΕΚ (26 Α΄) την 20-02-2018, 
επιφέρονται οι ακόλουθες διορθώσεις:

α) Στη σελίδα 5548, στο άρθρο 2, παράγραφος 1.β), 

δεύτερη γραμμή,

διορθώνεται το εσφαλμένο: «... π.δ. 6^2005 ...»,
στο ορθό: «... π.δ. 63/2005 ...».
β) Στη σελίδα 5609, στο άρθρο 69, τρίτη γραμμή,
διορθώνεται το εσφαλμένο: « ... άρθρων 8...»,
στο ορθό: «... άρθρων 9...».
γ) Στη σελίδα 5620, στο άρθρο 85, παράγραφος 2, 

πρώτο εδάφιο, δεύτερη γραμμή,

διορθώνεται το εσφαλμένο: «... του άρθρου 11... »,
στο ορθό: «... του άρθρου 12......».
δ) Στη σελίδα 5620, στο άρθρο 85, παράγραφος 2, 

πρώτο εδάφιο, τέταρτη γραμμή, εντός παρένθεσης,

διορθώνεται το εσφαλμένο: «... άρθρο 47 ...»,
στο ορθό: «... άρθρο 48 ...».
ε) Στη σελίδα 5620, στο άρθρο 85, παράγραφος 5, 

τέταρτη γραμμή,

διορθώνεται το εσφαλμένο: «... άρθρου 11 ...»,
στο ορθό: «... άρθρου 12...».

  (Από το Υπουργείο
Ναυτιλίας και Νησιωτικής Πολιτικής)  

Καποδιστρίου 34, Τ.Κ. 104 32, Αθήνα 
Τηλ. Κέντρο 210 5279000
Κείμενα προς δημοσίευση:   webmaster.et@et.gr

*01000420903180002*

