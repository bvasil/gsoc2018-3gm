E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

7899

9 Μαΐου 2018

ΤΕΥΧΟΣ  ΠΡΩΤΟ

Αρ. Φύλλου 82

  

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 43

Εφαρμογή της απόφασης 2374 (2017) του Συμ-
βουλίου Ασφαλείας του Οργανισμού Ηνωμένων 
Εθνών (Ο.Η.Ε.).

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Έχοντας υπόψη:
  1. Το άρθρο 25 του καταστατικού Χάρτη του Οργανι-
σμού Ηνωμένων Εθνών (Ο.Η.Ε.) όπως κυρώθηκε με τον 
α.ν. 585/1945 (Α΄242).

2. Το άρθρο 1 παρ. 1 του α.ν. 92/1967 «Περί εφαρ-
μογής αποφάσεων του Συμβουλίου Ασφαλείας των 
Ηνωμένων Εθνών και περί εγκρίσεως και εφαρμογής 
συστάσεων του Συμβουλίου Ασφαλείας και της Γενικής 
Συνελεύσεως» (Α΄139).

3. Το άρθρο 90 του Κώδικα Νομοθεσίας για την Κυ-
βέρνηση και τα κυβερνητικά όργανα που κυρώθηκε με 
το άρθρο πρώτο του π.δ/τος 63/2005 (Α΄98).

4. Την Υ186/10.11.2016 απόφαση του Πρωθυπουργού 
«Ανάθεση αρμοδιοτήτων στον Αναπληρωτή Υπουργό 
Εσωτερικών Νικόλαο Τόσκα» (Β΄3671).

5. Την από 16.11.2017 απόφαση του Υπουργού Εξω-
τερικών υπ’αριθμ. Φ. 3400.1/ΑΣ 59778 «Απόφαση 2374 
(2017) του Συμβουλίου Ασφαλείας Ο.Η.Ε. σχετικά με το 
Μάλι» (Α΄ 179).

6. Το γεγονός ότι από τις διατάξεις του παρόντος 
διατάγματος δεν προκαλείται δαπάνη σε βάρος του 
κρατικού προϋπολογισμού.

7. Την υπ’ αριθμ. 30/2018 γνωμοδότηση του Συμβου-
λίου της Επικρατείας μετά από πρόταση των Υπουργών 
Εξωτερικών, Δικαιοσύνης, Διαφάνειας και Ανθρωπίνων 
Δικαιωμάτων, Οικονομικών καθώς και του Αναπληρωτή 
Υπουργού Εσωτερικών, αποφασίζουμε:

Άρθρο 1

1. Απαγορεύεται, από την 5η Σεπτεμβρίου 2017, ημε-
ρομηνία κατά την οποία υιοθετήθηκε από το Συμβούλιο 
Ασφαλείας του Οργανισμού Ηνωμένων Εθνών (Ο.Η.Ε.) η 
απόφαση 2374 (2017) σχετικά με το Μάλι και για περίο-
δο ενός έτους από την προαναφερθείσα ημερομηνία, η 
είσοδος στο ελληνικό έδαφος ή η διέλευση μέσω αυτού, 

των ατόμων που καθορίζονται από την Επιτροπή που 
έχει συσταθεί σύμφωνα με την παράγραφο 9 της ίδιας 
απόφασης.

2. Τα μέτρα αυτά δεν επιβάλλονται σε βάρος Ελλήνων 

υπηκόων.

Άρθρο 2

Τα μέτρα που επιβάλλονται με το άρθρο 1, παρ.1 του 

παρόντος δεν εφαρμόζονται:

α) στις περιπτώσεις που η Επιτροπή, που αναφέρεται 
στο άρθρο 1, παρ.1 του παρόντος, κρίνει, κατά περίπτω-
ση, ότι η εν λόγω μετακίνηση δικαιολογείται για λόγους 
ανθρωπιστικής ανάγκης, συμπεριλαμβανομένων θρη-
σκευτικών υποχρεώσεων,

β) στις περιπτώσεις που η είσοδος ή η διέλευση 
είναι απαραίτητη για την εκπλήρωση δικαστικής δια-
δικασίας,

γ) στις περιπτώσεις που η προαναφερθείσα Επιτροπή 
κρίνει, κατά περίπτωση, ότι η εξαίρεση θα προήγαγε 
τους στόχους της ειρήνης και της εθνικής συμφιλίωσης 
στο Μάλι και της σταθερότητας στην περιοχή.

Άρθρο 3

1. Δεσμεύονται χωρίς καθυστέρηση, από την 5η Σε-
πτεμβρίου 2017, ημερομηνία κατά την οποία υιοθετή-
θηκε από το Συμβούλιο Ασφαλείας του Οργανισμού 
Ηνωμένων Εθνών (Ο.Η.Ε.) η απόφαση 2374 (2017) και 
για περίοδο ενός έτους από την προαναφερθείσα ημε-
ρομηνία, όλα τα κεφάλαια, λοιπά χρηματοοικονομικά 
περιουσιακά στοιχεία και οικονομικοί πόροι που βρί-
σκονται στο ελληνικό έδαφος, τα οποία ανήκουν ή ελέγ-
χονται, άμεσα ή έμμεσα, από τα άτομα ή τους φορείς 
που καθορίζονται από την Επιτροπή που αναφέρεται 
στο άρθρο 1, παρ.1 του παρόντος ή από άτομα ή φορείς 
που ενεργούν εκ μέρους τους ή σύμφωνα με οδηγίες 
τους ή από φορείς που ανήκουν στους προαναφερθέ-
ντες ή ελέγχονται από αυτούς.

2. Απαγορεύεται, επίσης, να τεθούν, άμεσα ή έμμεσα, 
στη διάθεση ή προς όφελος των ατόμων ή φορέων που 
καθορίζονται από την προαναφερθείσα Επιτροπή, από 
Έλληνες υπηκόους ή από οποιαδήποτε άτομα ή φορείς 
εντός του ελληνικού εδάφους, οποιαδήποτε κεφάλαια, 
χρηματοοικονομικά περιουσιακά στοιχεία ή οικονομικοί 
πόροι.

7900

Άρθρο 4

Tα μέτρα που επιβάλλονται με το άρθρο 3 του παρό-
ντος δεν εφαρμόζονται σε κεφάλαια, λοιπά χρηματοοι-
κονομικά περιουσιακά στοιχεία ή οικονομικούς πόρους 
που οι αρμόδιες ελληνικές αρχές έχουν κρίνει ότι:

α) είναι αναγκαία για βασικά έξοδα, συμπεριλαμβανο-
μένων των πληρωμών για τρόφιμα, ενοίκια ή υποθήκες, 
φάρμακα και ιατρική περίθαλψη, φόρους, ασφάλιστρα 
και τέλη υπηρεσιών κοινής ωφέλειας ή αποκλειστικά 
για την πληρωμή εύλογων επαγγελματικών αμοιβών και 
την απόδοση δαπανών που έχουν πραγματοποιηθεί σε 
σχέση με την παροχή νομικών υπηρεσιών, σύμφωνα με 
την εθνική νομοθεσία, ή αμοιβών ή χρεώσεων, σύμφω-
να με την εθνική νομοθεσία, για υπηρεσίες συνήθους 
κατοχής ή διατήρησης των δεσμευμένων κεφαλαίων, 
λοιπών χρηματοοικονομικών περιουσιακών στοιχείων 
και οικονομικών πόρων, κατόπιν γνωστοποίησης από 
τις αρμόδιες ελληνικές αρχές προς την Επιτροπή που 
αναφέρεται στο άρθρο 1, παρ.1 του παρόντος, της πρό-
θεσης να εγκρίνουν, όπου ενδείκνυται, την πρόσβαση σε 
αυτά τα κεφάλαια, λοιπά χρηματοοικονομικά περιουσι-
ακά στοιχεία ή οικονομικούς πόρους και εφ’ όσον δεν 
υπάρξει αρνητική απόφαση της Επιτροπής εντός πέντε 
εργασίμων ημερών από αυτή τη γνωστοποίηση,

β) είναι αναγκαία για έκτακτα έξοδα, υπό την προϋ-
πόθεση ότι η απόφαση αυτή έχει γνωστοποιηθεί από 
τις αρμόδιες ελληνικές αρχές στην Επιτροπή και έχει 
εγκριθεί από αυτή,

γ) είναι αντικείμενα δικαστικής, διοικητικής ή διαιτητι-
κής δέσμευσης ή απόφασης. Στην περίπτωση αυτή, τα εν 
λόγω κεφάλαια, λοιπά χρηματοοικονομικά περιουσιακά 
στοιχεία και οικονομικοί πόροι μπορούν να χρησιμο-
ποιηθούν για την ικανοποίηση αυτής της δέσμευσης 
ή απόφασης υπό την προϋπόθεση ότι η δέσμευση ή η 
απόφαση τέθηκε σε ισχύ πριν από την 5η Σεπτεμβρί-
ου 2017, ημερομηνία κατά την οποία υιοθετήθηκε από 
το Συμβούλιο Ασφαλείας του Οργανισμού Ηνωμένων 
Εθνών (Ο.Η.Ε.) η απόφαση 2374 (2017), δεν είναι προς 
όφελος προσώπου ή φορέα που έχει καθοριστεί από 
την Επιτροπή και έχει γνωστοποιηθεί από τις αρμόδιες 
ελληνικές αρχές στην Επιτροπή,

δ) στις περιπτώσεις που η Επιτροπή κρίνει, κατά περί-
πτωση, ότι η εξαίρεση θα προήγαγε τους στόχους της 
ειρήνης και της εθνικής συμφιλίωσης στο Μάλι και της 
σταθερότητας στην περιοχή.

Άρθρο 5

Από  την  5η  Σεπτεμβρίου  2017,  ημερομηνία  κατά 
την οποία υιοθετήθηκε από το Συμβούλιο Ασφαλείας 
του Οργανισμού Ηνωμένων Εθνών (Ο.Η.Ε.) η απόφαση 
2374 (2017), οι αρμόδιες ελληνικές αρχές μπορούν να 
επιτρέπουν την πίστωση στους λογαριασμούς που έχουν 
δεσμευθεί, βάσει των διατάξεων του άρθρου 3 του πα-
ρόντος, τόκων ή άλλων εσόδων που οφείλονται στους 
λογαριασμούς αυτούς ή πληρωμών που οφείλονται βά-
σει συμβάσεων, συμφωνιών ή υποχρεώσεων που έχουν 

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 82/09.05.2018

συναφθεί ή προέκυψαν πριν από την 5η Σεπτεμβρίου 
2017, ημερομηνία κατά την οποία οι λογαριασμοί αυτοί 
υπήχθησαν στις διατάξεις του άρθρου 3 του παρόντος, 
υπό την προϋπόθεση ότι οποιοιδήποτε τέτοιοι τόκοι, 
λοιπά έσοδα και πληρωμές συνεχίζουν να υπόκεινται 
στις διατάξεις του άρθρου 3 του παρόντος και παραμέ-
νουν δεσμευμένοι.

Άρθρο 6

Tα μέτρα του άρθρου 3 του παρόντος δεν εμποδίζουν 
καθορισμένο πρόσωπο ή φορέα να καταβάλει πληρωμή 
που οφείλεται βάσει σύμβασης που συνάφθηκε πριν από 
τον καθορισμό του εν λόγω προσώπου ή φορέα, υπό 
την προϋπόθεση ότι οι αρμόδιες ελληνικές αρχές έχουν 
κρίνει ότι η πληρωμή δεν εισπράττεται, άμεσα ή έμμεσα, 
από πρόσωπο ή φορέα που έχει καθοριστεί σύμφωνα με 
το άρθρο 3 του παρόντος και μετά από γνωστοποίηση, 
από τις αρμόδιες ελληνικές αρχές προς την Επιτροπή, 
της πρόθεσης να προβούν σε τέτοιες πληρωμές ή να 
τις εισπράξουν ή να εγκρίνουν, όπου ενδείκνυται, την 
αποδέσμευση κεφαλαίων, λοιπών χρηματοοικονομικών 
περιουσιακών στοιχείων ή οικονομικών πόρων για το 
σκοπό αυτό, δέκα εργάσιμες ημέρες πριν από την εν 
λόγω έγκριση.

Άρθρο 7

Τα μέτρα των άρθρων 1, παρ.1 και 3 του παρόντος 
εφαρμόζονται στα άτομα και στους φορείς που καθο-
ρίζονται από την Επιτροπή που αναφέρεται στο άρθρο 
1, παρ.1 του παρόντος, ως υπεύθυνοι ή συμμετέχοντες 
ή εμπλεκόμενοι, άμεσα ή έμμεσα, στις ακόλουθες ενέρ-
γειες ή πολιτικές που απειλούν την ειρήνη, την ασφάλεια 
ή τη σταθερότητα του Μάλι:

(α) συμμετοχή σε εχθροπραξίες κατά παράβαση της 
Συμφωνίας για την Ειρήνη και τη Συμφιλίωση στο Μάλι, 
που υπογράφηκε το 2015,

(β) ενέργειες που παρεμποδίζουν εν γένει ή λόγω της 
εκτεταμένης καθυστέρησης που προκαλούν ή απειλούν 
την εφαρμογή της προαναφερθείσας Συμφωνίας,

(γ) ενέργειες υπέρ ή εκ μέρους ατόμων και φορέων που 
καθορίζονται σύμφωνα με τις παραγράφους (α) και (β) 
ανωτέρω ή σύμφωνα με τις οδηγίες των εν λόγω ατόμων 
και φορέων ή που έχουν ως σκοπό την υποστήριξη ή 
χρηματοδότηση των τελευταίων, μεταξύ άλλων μέσω 
των εσόδων από το οργανωμένο έγκλημα, συμπεριλαμ-
βανομένης της παραγωγής και διακίνησης ναρκωτικών 
και πρόδρομων ουσιών που προέρχονται ή διέρχονται 
από το Μάλι, την εμπορία ανθρώπων και τη λαθραία 
διακίνηση μεταναστών, το λαθρεμπόριο και την παράνο-
μη διακίνηση όπλων καθώς και την παράνομη διακίνηση 
έργων πολιτιστικής κληρονομιάς,

(δ) εμπλοκή στο σχεδιασμό, στη διεύθυνση, στη χρη-

ματοδότηση ή στη διεξαγωγή επιθέσεων κατά:

(i) των διαφόρων φορέων που αναφέρονται στη Συμ-
φωνία, συμπεριλαμβανομένων των τοπικών, περιφερει-
ακών και κρατικών θεσμών, των κοινών περιπόλων και 
των δυνάμεων Ασφαλείας και Άμυνας του Μάλι,

Τεύχος Α’ 82/09.05.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

7901

(ii) των ειρηνευτικών δυνάμεων της Πολυδιάστατης 
Ενοποιημένης Αποστολής Σταθεροποίησης του Οργα-
νισμού Ηνωμένων Εθνών στο Μάλι (ΜINUSMA) και άλ-
λου προσωπικού του Οργανισμού Ηνωμένων Εθνών και 
συνδεόμενου προσωπικού, συμπεριλαμβανομένων των 
μελών της Ομάδας Εμπειρογνωμόνων,

(iii) των παρουσιών διεθνούς ασφάλειας, συμπεριλαμ-
βανομένης της Μικτής Δύναμης της Ομάδας των Πέντε 
(5) Κρατών του Σαχέλ, των Αποστολών της Ευρωπαϊκής 
Ένωσης (Εκπαιδευτική Αποστολή της Ευρωπαϊκής Ένω-
σης στο Μάλι (EUTM Mali) και Αποστολή Οικοδόμησης 
Ικανοτήτων  της  Ευρωπαϊκής  Ένωσης  (EUCAP  Σαχέλ 
Μάλι)) και των Γαλλικών δυνάμεων,

(ε) παρεμπόδιση της παράδοσης ανθρωπιστικής βοήθει-
ας στο Μάλι ή της πρόσβασης σ’ αυτήν ή της διανομής της,
(στ) σχεδιασμός, διεύθυνση ή διεξαγωγή ενεργειών 
στο Μάλι που παραβιάζουν το διεθνές δίκαιο των αν-
θρωπίνων δικαιωμάτων ή το διεθνές ανθρωπιστικό δί-
καιο, κατά περίπτωση, ή που συνιστούν καταπατήσεις 
ή παραβιάσεις των ανθρωπίνων δικαιωμάτων, συμπερι-
λαμβανομένων εκείνων που αφορούν στη στοχοποίηση 
αμάχων, συμπεριλαμβανομένων των γυναικών και των 
παιδιών, μέσω της τέλεσης πράξεων βίας (συμπεριλαμ-
βανομένου του φόνου, του ακρωτηριασμού, των βασα-
νιστηρίων ή του βιασμού ή άλλων μορφών σεξουαλικής 
βίας), της απαγωγής, της αναγκαστικής εξαφάνισης, της 

αναγκαστικής εκτόπισης ή επιθέσεων σε σχολεία, νοσο-
κομεία, θρησκευτικούς χώρους ή τοποθεσίες όπου οι 
άμαχοι αναζητούν καταφύγιο,

(ζ) χρήση ή στρατολόγηση παιδιών από ένοπλες ομά-
δες ή ένοπλες δυνάμεις κατά παράβαση του ισχύοντος 
διεθνούς δικαίου, στο πλαίσιο της ένοπλης σύγκρουσης 
στο Μάλι.

Στον Υπουργό Εξωτερικών αναθέτουμε τη δημοσίευ-
ση του παρόντος διατάγματος, στον ίδιο δε Υπουργό και 
στους Υπουργούς Εσωτερικών, Δικαιοσύνης, Διαφάνειας 
και  Ανθρωπίνων  Δικαιωμάτων  και  Οικονομικών  την 
εκτέλεσή του.

  Αθήνα, 27 Απριλίου 2018
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ

Οι Υπουργοί

Αναπληρωτής Υπουργός  
Εσωτερικών 
ΝΙΚΟΛΑΟΣ ΤΟΣΚΑΣ 

Δικαιοσύνης, Διαφάνειας και 
Ανθρωπίνων Δικαιωμάτων 
 ΣΤΑΥΡΟΣ ΚΟΝΤΟΝΗΣ 

     Εξωτερικών
     ΝΙΚΟΛΑΟΣ ΚΟΤΖΙΑΣ

     Οικονομικών
     ΕΥΚΛΕΙΔΗΣ ΤΣΑΚΑΛΩΤΟΣ   

