E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

7693

27 Απριλίου 2018

ΤΕΥΧΟΣ  ΠΡΩΤΟ

Αρ. Φύλλου 75

NOMOΣ ΥΠ’ ΑΡΙΘΜ. 4533 
Διαρθρωτικά μέτρα για την πρόσβαση στο λι-
γνίτη και το περαιτέρω άνοιγμα της χονδρεμπο-
ρικής αγοράς ηλεκτρισμού και άλλες διατάξεις.

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Εκδίδομε τον ακόλουθο νόμο που ψήφισε η Βουλή:

Άρθρο 1
Απόσχιση και εισφορά δύο λιγνιτικών κλάδων
της ΔΕΗ Α.Ε. σε δύο νέες εταιρίες

1.  Προς  εκπλήρωση  των  από  19  Ιανουαρίου  2018 
δεσμεύσεων της Ελληνικής Δημοκρατίας προς την Ευ-
ρωπαϊκή Επιτροπή για τη λήψη διαρθρωτικών μέτρων, 
σχετικά με την πρόσβαση στο λιγνίτη στο πλαίσιο της 
υπόθεσης COMP/38.700, μέσω της αποεπένδυσης σχε-
τικών  περιουσιακών  στοιχείων  και  δραστηριοτήτων 
της ΔΕΗ Α.Ε., συνιστώνται, σύμφωνα με τους όρους του 
παρόντος νόμου, δύο (2) νέες από απόψεως στοιχείων 
ενεργητικού, παθητικού και ανθρώπινου δυναμικού, 
ανώνυμες εταιρείες με μοναδικό μέτοχο τη ΔΕΗ Α.Ε. και 
με κύριο σκοπό την εξόρυξη λιγνίτη και την παραγωγή 
ηλεκτρικής ενέργειας με χρήση λιγνίτη.

2. Η αποεπένδυση πραγματοποιείται με απόσχιση και 
εισφορά από τη ΔΕΗ Α.Ε. του παρακάτω περιγραφόμε-
νου λιγνιτικού ηλεκτροπαραγωγικού δυναμικού της ΔΕΗ 
Α.Ε. μετά των δικαιωμάτων έρευνας και εκμετάλλευσης 
της ΔΕΗ Α.Ε. επί ορισμένων με τον παρόντα νόμο κοιτα-
σμάτων λιγνίτη, καθώς και λοιπών συναφών στοιχείων 
ενεργητικού, παθητικού και ανθρώπινου δυναμικού ως 
ξεχωριστών κλάδων σε καθεμία από τις δύο νέες εται-
ρείες, σύμφωνα με τις διατάξεις του παρόντος νόμου 
και ολοκληρώνεται με τη μεταβίβαση του συνόλου των 
μετοχών εκδόσεως των νέων εταιρειών σε προτιμητέους 
επενδυτές που θα αναδειχθούν στο πλαίσιο της διαγω-
νιστικής διαδικασίας που προβλέπεται στο άρθρο 3. Ει-
δικότερα, στην πρώτη εταιρεία η ΔΕΗ Α.Ε. εισφέρει ως 
κλάδο τα περιουσιακά στοιχεία, δικαιώματα και υποχρε-
ώσεις που αφορούν στη λιγνιτική ηλεκτροπαραγωγική 
δραστηριότητά της στην περιοχή της Μελίτης Φλώρινας 
και στην ευρύτερη αυτής περιοχή, όπου έχουν χωρο-
θετηθεί δημόσια λιγνιτικά κοιτάσματα και στη δεύτερη 
εταιρεία εισφέρει ως κλάδο τα περιουσιακά στοιχεία, 

δικαιώματα και υποχρεώσεις που αφορούν στη λιγνιτική 
ηλεκτροπαραγωγική δραστηριότητά της στην περιοχή 
της Μεγαλόπολης Αρκαδίας, όπως ειδικότερα ορίζονται 
στον παρόντα νόμο.

3. Στα περιουσιακά στοιχεία που εισφέρονται από τη 
ΔΕΗ Α.Ε. στην πρώτη νέα εταιρεία περιλαμβάνονται ιδίως:
α) η μονάδα ηλεκτροπαραγωγής υπ’ αριθμ. 1 του ΑΗΣ 

Μελίτης (Μελίτη 1), ονομαστικής ισχύος 330 MW,

β) η άδεια παραγωγής ηλεκτρικής ενέργειας της υπ’ 
αριθμ. 2 μονάδας του ΑΗΣ Μελίτης (Μελίτη 2), ονομα-
στικής ισχύος 450 MW,

γ)  τα  δικαιώματα  έρευνας  και  εκμετάλλευσης  που 
έχουν παραχωρηθεί στη ΔΕΗ Α.Ε. επί των κοιτασμάτων 
λιγνίτη στη Μελίτη Φλώρινας και στην ευρύτερη αυτής 
περιοχή, δυνάμει της από 4 Ιουλίου 1994 απόφασης 
του Υπουργού Βιομηχανίας, Έρευνας και Τεχνολογίας 
με αριθμό Δ9-Α/Φ54/13421 (Β΄ 633), δηλαδή επί των 
λιγνιτικών κοιτασμάτων Κλειδιού, Λόφων Μελίτης και 
Βεύης, καθώς και το δικαίωμα χρήσης των εκτάσεων κυ-
ριότητας της ΔΕΗ Α.Ε. στην περιοχή του Κλειδιού που 
απαιτούνται για την άσκηση των ως άνω δικαιωμάτων 
έρευνας και εκμετάλλευσης,

δ) το γήπεδο του ΑΗΣ Μελίτης και το γήπεδο απόθεσης 

στερεών παραπροϊόντων του ΑΗΣ Μελίτης,

ε) το σύνολο των κτιριακών, μηχανολογικών και βοη-

θητικών εγκαταστάσεων του ΑΗΣ Μελίτης,

στ) το σύνολο των βοηθητικών μηχανημάτων, εξοπλι-

σμού και οχημάτων του ΑΗΣ Μελίτης,

ζ) το σύνολο των αποθεμάτων που αφορούν τον ΑΗΣ 

Μελίτης,

η) το σύνολο των διοικητικών αδειών και εγκρίσεων 
που αφορούν και σχετίζονται με τη δραστηριότητα εξό-
ρυξης λιγνίτη και λιγνιτικής ηλεκτροπαραγωγής του ΑΗΣ 
Μελίτης.

4. Στα περιουσιακά στοιχεία που εισφέρονται από τη 
ΔΕΗ Α.Ε. στη δεύτερη νέα εταιρεία περιλαμβάνονται ιδίως:
α) ο ΑΗΣ Α΄ Μεγαλόπολης με τη λειτουργούσα μονάδα 
ηλεκτροπαραγωγής υπ’ αριθμ. 3 αυτού (Μεγαλόπολη 3), 
ονομαστικής ισχύος 300 MW,

β) η μονάδα ηλεκτροπαραγωγής υπ’ αριθμ. 4 του ΑΗΣ 
Β΄ Μεγαλόπολης (Μεγαλόπολη 4), ονομαστικής ισχύος 
300 MW,

γ) το γήπεδο του ΑΗΣ Α΄ Μεγαλόπολης,
δ) το σύνολο των κτιριακών, μηχανολογικών και βο-

ηθητικών εγκαταστάσεων του ΑΗΣ Α΄ Μεγαλόπολης,

7694

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 75/27.04.2018

ε) το σύνολο των βοηθητικών μηχανημάτων, εξοπλι-

σμού και οχημάτων του ΑΗΣ Α΄ Μεγαλόπολης,

στ) το σύνολο των αποθεμάτων που αφορούν τον ΑΗΣ 

Α΄ Μεγαλόπολης,

ζ) το τμήμα ή τα τμήματα των κτιριακών, μηχανολο-
γικών και βοηθητικών εγκαταστάσεων του ΑΗΣ Β΄ Με-
γαλόπολης που εξυπηρετούν από κοινού τις μονάδες 
ηλεκτροπαραγωγής Μεγαλόπολη 4 και Μεγαλόπολη 
5 και αφορούν στη μονάδα Μεγαλόπολη 4, τα οποία 
δύναται να διαχωριστούν και κρίνονται απαραίτητα για 
την αυτόνομη λειτουργία της νέας εταιρείας κατά την 
ημερομηνία  της  λογιστικής  κατάστασης  απόσχισης.
Για το τμήμα ή τα τμήματα των ως άνω κοινών κτιριακών, 
μηχανολογικών και βοηθητικών εγκαταστάσεων που δεν 
δύναται να διαχωριστούν, θα συναφθούν αντίστοιχες 
συμβάσεις μίσθωσης και παροχής υπηρεσιών μεταξύ της 
ΔΕΗ Α.Ε. και της νέας εταιρείας στο πλαίσιο των προβλε-
πόμενων της παραγράφου 8 του άρθρου 3. Σκοπό των 
συμβάσεων αυτών αποτελεί η εξασφάλιση της εύρυθμης 
λειτουργίας της μονάδας Μεγαλόπολη 4, η οποία εισφέ-
ρεται στη νέα εταιρεία και της μονάδας Μεγαλόπολη 5, 
η οποία παραμένει στην κυριότητα της ΔΕΗ Α.Ε.,

η) το τμήμα ή τα τμήματα του γηπέδου του ΑΗΣ Β΄ 
Μεγαλόπολης που αντιστοιχούν στη μονάδα Μεγαλό-
πολη 4, καθώς και αυτά που αφορούν στο τμήμα ή τα 
τμήματα των κτιριακών, μηχανολογικών και βοηθητικών 
εγκαταστάσεων που θα μεταφερθούν στη νέα εταιρεία, 
κατά τα οριζόμενα ανωτέρω στην περίπτωση ζ΄,

θ) το σύνολο των διοικητικών αδειών και εγκρίσεων 
που σχετίζονται με τη δραστηριότητα λιγνιτικής ηλε-
κτροπαραγωγής των μονάδων Μεγαλόπολη 3 και Με-
γαλόπολη 4,

ι) το σύνολο των αποθεμάτων που αφορούν τη μονάδα 

4 του ΑΗΣ Β΄ Μεγαλόπολης,

ια) τα δικαιώματα έρευνας και εκμετάλλευσης που 
έχουν χορηγηθεί στη ΔΕΗ Α.Ε. επί των κοιτασμάτων λιγνί-
τη στη Μεγαλόπολη Αρκαδίας, δυνάμει του άρθρου 22 
του ν.δ. 4029/1959 (Α΄ 250) και της κατ’ εξουσιοδότησης 
αυτού από 1 Απριλίου 1960 απόφασης του Υπουργού 
Βιομηχανίας με αριθμό 27485/861 (Β΄ 175), καθώς και 
το δικαίωμα χρήσης των εδαφών κυριότητας της ΔΕΗ 
Α.Ε. ή του Δημοσίου, που απαιτούνται για την άσκηση 
των ως άνω δικαιωμάτων έρευνας και εκμετάλλευσης,
ιβ) το δικαίωμα χρήσης του χώρου απόθεσης στερε-
ών παραπροϊόντων που βρίσκεται στο Λιγνιτικό Κέντρο 
Μεγαλόπολης,

ιγ) το σύνολο των κτιριακών εγκαταστάσεων του Λι-
γνιτικού Κέντρου Μεγαλόπολης συμπεριλαμβανομένων 
των υποκείμενων εκτάσεων γης,

ιδ) το σύνολο του κύριου και βοηθητικού εξοπλισμού, 
συμπεριλαμβανομένων των έργων πολιτικού μηχανι-
κού  και  ειδικών  κατασκευών  που  υποστηρίζουν  τη 
λειτουργία των μηχανημάτων έργου και οχημάτων και 
εξοπλισμού γραφείου και πληροφορικής του Λιγνιτικού 
Κέντρου Μεγαλόπολης,

ιε) το σύνολο των αποθεμάτων του Λιγνιτικού Κέντρου 

Μεγαλόπολης, και

ιστ) το σύνολο των διοικητικών αδειών και εγκρίσεων 
που σχετίζονται με την εξορυκτική δραστηριότητα του 
Λιγνιτικού Κέντρου Μεγαλόπολης.

5. Το σύνολο των στοιχείων ενεργητικού και παθη-
τικού,  συμπεριλαμβανομένων  των  συμβάσεων  και 
σχέσεων εργασίας του προσωπικού της ΔΕΗ Α.Ε., που 
απαιτείται για την επιχειρησιακή συνέχεια και την εύ-
ρυθμη λειτουργία της λιγνιτικής ηλεκτροπαραγωγικής 
δραστηριότητας, περιγράφεται στη συμβολαιογραφική 
πράξη απόσχισης και τη λογιστική κατάσταση απόσχισης 
και λογίζεται ως αυτοτελής επιχειρησιακός κλάδος της 
ΔΕΗ Α.Ε. Ειδικότερα, ο μεν πρώτος λογίζεται ως κλάδος 
λιγνιτικής ηλεκτροπαραγωγικής δραστηριότητας ΑΗΣ 
Μελίτης και ο δεύτερος ως κλάδος λιγνιτικής ηλεκτρο-
παραγωγικής δραστηριότητας ΑΗΣ Μεγαλόπολης. Η 
αναφορά στις παραγράφους 3 και 4 στα στοιχεία ενερ-
γητικού ή/και παθητικού των κλάδων της ΔΕΗ Α.Ε. δεν 
είναι εξαντλητική, αποτυπώνοντας κατ’ ελάχιστον τις 
δεσμεύσεις που έχει αναλάβει η Ελληνική Δημοκρατία, 
σύμφωνα με την παράγραφο 1. Στοιχεία ενεργητικού ή/
και παθητικού που εκ παραδρομής δεν έχουν περιγραφεί 
στην αντίστοιχη συμβολαιογραφική πράξη απόσχισης, 
αλλά είναι απαραίτητα για την εύρυθμη λειτουργία και 
επιχειρησιακή συνέχεια των ως άνω δύο κλάδων και πε-
ριλαμβάνονται από οργανωτικής και λειτουργικής άπο-
ψης στον αντίστοιχο κλάδο, λογίζονται ως εισφερθέντα 
στην αντίστοιχη νέα εταιρεία κατά τη στιγμή της ολοκλή-
ρωσης της αντίστοιχης απόσχισης κλάδου και εισφοράς 
αυτού, σύμφωνα με την περίπτωση α΄ της παραγράφου 2
του άρθρου 2.

Άρθρο 2
Διαδικασία, ολοκλήρωση και συνέπειες
της απόσχισης και εισφοράς των κλάδων

1. Το σύνολο των περιουσιακών στοιχείων της ΔΕΗ 
Α.Ε., τα οποία υπάγονται λειτουργικά στις δραστηριό-
τητες του κάθε κλάδου, όπως αυτά καταγράφονται στην 
αντίστοιχη λογιστική κατάσταση απόσχισης, η ημερο-
μηνία  της  οποίας  προσδιορίζεται  από  το  Διοικητικό 
Συμβούλιο της ΔΕΗ Α.Ε. σε μεταγενέστερο αυτής χρό-
νο, εισφέρονται στην αντίστοιχη νέα εταιρεία κατά τη 
σύσταση αυτής. Μέχρι την 31η Μαΐου 2018 συγκαλείται 
το Διοικητικό Συμβούλιο της ΔΕΗ Α.Ε. για να εγκρίνει 
τους όρους των πράξεων απόσχισης και τις λογιστικές 
καταστάσεις απόσχισης, καθώς και λαμβάνουν χώρα οι 
απαραίτητες δημοσιεύσεις των πράξεων αυτών, σύμφω-
να με τη κείμενη νομοθεσία.

2. Η απόσχιση πραγματοποιείται με τη διαδικασία και 
τους όρους του παρόντος νόμου, των άρθρων 68 έως 
και 79 του κ.ν. 2190/1920 (Α΄ 144) και των άρθρων 1 
έως 5 του ν. 2166/1993 (Α΄ 137), κατά παρέκκλιση της 
περίπτωσης ε΄ της παρ. 1 του άρθρου 1 του ν. 2166/1993 
και επιπρόσθετα με τις ακόλουθες παρεκκλίσεις:

α) Η απόσχιση και εισφορά του κάθε κλάδου και η με-
ταφορά των σχετικών δραστηριοτήτων στην αντίστοιχη 
νέα εταιρεία πραγματοποιείται με ταυτόχρονη σύσταση 
της τελευταίας και ολοκληρώνεται με την καταχώριση 
στο Γ.Ε.ΜΗ. της σχετικής εγκριτικής απόφασης.

β)  Η  μεταφορά  των  εισφερομένων  περιουσιακών 
στοιχείων ενεργητικού και παθητικού, εννόμων σχέσε-
ων, δικαιωμάτων και υποχρεώσεων που απορρέουν από 
τα εισφερόμενα περιουσιακά στοιχεία και τις μεταβι-

Τεύχος Α’ 75/27.04.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

7695

βαζόμενες δραστηριότητες, συμπεριλαμβανομένης της 
μεταβίβασης εμπραγμάτων δικαιωμάτων σε ακίνητα, αυ-
τοκίνητα και άλλα κινητά, καθώς και έναντι κάθε τρίτου, 
συντελείται αυτοδικαίως και εξομοιώνεται με καθολική 
διαδοχή της νέας εταιρείας σε όλα τα δικαιώματα και 
τις υποχρεώσεις της ΔΕΗ Α.Ε. ως προς τον αντίστοιχο 
κλάδο με μόνη την καταχώριση στο Γ.Ε.ΜΗ. της αντίστοι-
χης πράξης απόσχισης και του καταστατικού κάθε νέας 
εταιρείας. Ειδικότερα, για τα ακίνητα που μεταβιβάζο-
νται προς τις νέες εταιρείες, ισχύουν τα εξής: για τη δη-
μιουργία των μεταβιβαζομένων ακινήτων επιτρέπονται 
οι κατατμήσεις με ελάχιστο εμβαδόν 4.000 τ.μ. καθώς 
και η σύσταση καθέτων συνιδιοκτησιών κατά παρέκ-
κλιση των ν. 651/1977 (Α΄ 207) και 2308/1995 (Α΄ 114). 
Οι ιδιοκτησίες που δημιουργούνται κατά τα ανωτέρω 
θεωρούνται άρτιες και οικοδομήσιμες, τα υπάρχοντα 
δε κατά τη δημοσίευση του παρόντος κτίρια, κατασκευ-
ές και εγκαταστάσεις, ως νομίμως υφιστάμενα. Για την 
έκδοση οικοδομικών αδειών, το υφιστάμενο εντός των 
αρχικών εκτάσεων εσωτερικό οδικό δίκτυο επέχει θέση 
κοινοχρήστων οδών, επί των οποίων τα μεταβιβαζόμενα 
ακίνητα νοείται ότι έχουν πρόσωπο κατά τις κείμενες 
πολεοδομικές διατάξεις. Με απόφαση του Υπουργού 
Περιβάλλοντος και Ενέργειας και μετά από γνώμη του 
ΚΕΣΥΠΟΘΑ, δύναται να χορηγούνται παρεκκλίσεις από 
τους ισχύοντες όρους δόμησης, το ν. 4067/2012 (Α΄ 79) 
και τον Κτιριοδομικό Κανονισμό (Δ΄ 59/1989), για τη 
συνέχιση της λειτουργίας και τον εκσυγχρονισμό των 
εγκαταστάσεων στα ακίνητα που μεταβιβάζονται στις 
νέες εταιρείες και στα εναπομείναντα ακίνητα ιδιοκτη-
σίας ΔΕΗ Α.Ε.

γ) Επιχορηγήσεις παγίων επενδύσεων που απεικονί-
ζονται στον ισολογισμό της ΔΕΗ Α.Ε., είτε στο κεφάλαιο 
είτε στο λογαριασμό «επιχορηγήσεις παγίων επενδύσε-
ων», δύναται να μεταφέρονται στις νέες εταιρείες κατά 
περίπτωση, όπως αυτές αντιστοιχούν ανά νέα εταιρεία 
και κατά παρέκκλιση κάθε άλλης, γενικής ή ειδικής, δι-
άταξης νόμου.

δ) Δεν απαιτούνται οποιεσδήποτε προσαρτήσεις, κα-
νονιστικές ή διοικητικές εγκρίσεις, άδειες, βεβαιώσεις, 
υπεύθυνες δηλώσεις, πιστοποιητικά και σχεδιαγράμ-
ματα για τη μεταβίβαση ακινήτων, ακόμη και αυτών 
που έχουν αποκτηθεί με αναγκαστική απαλλοτρίωση ή 
βρίσκονται σε παραμεθόριες περιοχές, κατά παρέκκλι-
ση κάθε άλλης, γενικής ή ειδικής, διάταξης νόμου. Για 
τις ανάγκες σύνταξης των συμβάσεων απόσχισης που 
προβλέπονται στον παρόντα νόμο χορηγείται στη ΔΕΗ 
Α.Ε., κατά παρέκκλιση κάθε γενικής και ειδικής διάταξης, 
πιστοποιητικό της Φορολογικής Διοίκησης, με το οποίο 
βεβαιώνεται ότι τα ακίνητα περιλαμβάνονται στις δη-
λώσεις Φόρου Ακίνητης Περιουσίας (Φ.Α.Π.), καθώς και 
του Ενιαίου Φόρου Ιδιοκτησίας Ακινήτων (ΕΝ.Φ.Ι.Α.) για 
τα πέντε (5) προηγούμενα έτη.

ε) Μεταγραφές, καθώς και λοιπές, κατά τις κείμενες 
διατάξεις, καταχωρίσεις της αντίστοιχης πράξης απόσχι-
σης και των τυχόν συμπληρωματικών πράξεων αυτής, 
στα υποθηκοφυλακεία και κτηματολογικά γραφεία έχουν 
διαπιστωτικό χαρακτήρα, πραγματοποιούνται δε κατά 
παρέκκλιση κάθε άλλης διάταξης νόμου και δύναται να 

διενεργηθούν εντός πέντε (5) ετών από την ως άνω κα-
ταχώριση στο Γ.Ε.ΜΗ. της σχετικής εγκριτικής απόφασης, 
χωρίς την καταβολή οποιουδήποτε φόρου, τέλους ή δι-
καιώματος τρίτου, συμπεριλαμβανομένων των αμοιβών, 
των παγίων και αναλογικών δικαιωμάτων, επιδομάτων 
ή άλλων τελών υπέρ αμίσθων και εμμίσθων υποθηκο-
φυλάκων ή κτηματολογικών γραφείων κατά παρέκκλιση 
κάθε άλλης, γενικής ή ειδικής, διάταξης νόμου, συμπε-
ριλαμβανομένων των εκδιδόμενων, κατά την παρ. 4 του 
άρθρου 14 του ν. 2664/1998 (Α΄ 275), αποσπασμάτων 
κτηματολογικών και κτηματογραφικών διαγραμμάτων, 
που συνυποβάλλονται με την αίτηση καταχώρισης στα 
κτηματολογικά βιβλία της αντίστοιχης σύμβασης από-
σχισης. Η μη μεταγραφή ή καταχώρηση των παραπάνω 
συμβάσεων απόσχισης μέχρι και τη συμπλήρωση της 
πενταετίας δεν εμποδίζει την έκδοση, εντός αυτού του 
χρονικού διαστήματος και μόνον, αδειών, για την έκδοση 
των οποίων απαιτείται Πιστοποιητικό Ιδιοκτησίας ή Κτη-
ματολογική Εγγραφή (π.χ. Άδεια Εγκατάστασης, Άδεια 
Δόμησης ή Άδεια Λειτουργίας).

στ) Η ΔΕΗ Α.Ε. και οι δύο νέες εταιρείες που θα συστα-
θούν απαλλάσσονται από την υποχρέωση καταβολής 
αναλογικών και παγίων συμβολαιογραφικών δικαιω-
μάτων για κάθε σχετική πράξη που απαιτείται συμβο-
λαιογραφικός τύπος, όπως η σύνταξη και τροποποίηση 
καταστατικών και η κατάρτιση της πράξης απόσχισης και 
εισφοράς κάθε κλάδου συμπεριλαμβανομένων οποιων-
δήποτε συμπληρωματικών πράξεων αυτής. Κατά τη σύ-
νταξη και υπογραφή των σχετικών πράξεων απόσχισης 
και εισφοράς δεν απαιτείται παράσταση δικηγόρου.

ζ) Δεν απαιτείται να υποβληθούν στην οικεία Δ.Ο.Υ. 
μηδενικές  δηλώσεις  φόρου  μεταβίβασης  ακινήτων 
(στις οποίες περιλαμβάνονται και δηλώσεις επίκλησης 
χρησικτησίας, διαφοράς εκτάσεων ή άλλου μη μετεγ-
γραμμένου τίτλου), αυτοκινήτων και λοιπών κινητών και 
βιομηχανικού εξοπλισμού.

η) Οι εκκρεμείς δίκες της ΔΕΗ Α.Ε., οι οποίες αφορούν 
σε  δραστηριότητες  των  εισφερόμενων  κλάδων  που 
περιέρχονται στις δυο νέες εταιρείες, συνεχίζονται αυ-
τοδικαίως από την κάθε νέα εταιρεία ανά κλάδο, χωρίς 
να απαιτείται, για τη συνέχιση ή την επανάληψή τους, 
οποιαδήποτε διατύπωση ή δήλωση εκ μέρους κάθε νέας 
εταιρείας.

θ) Η απόσχιση και εισφορά από τη ΔΕΗ Α.Ε. στις δύο 
νέες εταιρείες, καθώς και η μεταβίβαση του συνόλου των 
μετοχών εκδόσεως των νέων εταιρειών στους προτιμητέ-
ους επενδυτές θα διασφαλίσουν ότι οι τελευταίοι θα είναι 
σε θέση να λειτουργούν σύμφωνα με τις περιγραφόμενες 
στο εθνικό και ενωσιακό δίκαιο ρυθμιστικές και περιβαλ-
λοντικές απαιτήσεις. Κάθε μορφής και φύσεως διοικη-
τικές άδειες και εγκρίσεις, παραχωρήσεις και επιχορη-
γήσεις, με την επιφύλαξη της περίπτωσης γ΄, που έχουν 
δοθεί στη ΔΕΗ Α.Ε. και αφορούν στους εισφερόμενους 
κλάδους, όπως περιγράφονται στις αντίστοιχες πράξεις 
απόσχισης, μεταβιβάζονται αυτοδικαίως στην αντίστοι-
χη νέα εταιρεία κατά παρέκκλιση οποιασδήποτε άλλης, 
γενικής ή ειδικής, διάταξης νόμου. Για λόγους ασφάλειας 
δικαίου, οι αρμόδιες διοικητικές και ανεξάρτητες αρχές 
επανεκδίδουν, τροποποιούν ή παρατείνουν, όπου αυτό 

7696

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 75/27.04.2018

απαιτείται, κατά προτεραιότητα και σε κάθε περίπτωση 
έως την 31η Δεκεμβρίου 2018, όλες τις σχετικές άδειες 
και εγκρίσεις, παραχωρήσεις και επιχορηγήσεις, με την 
επιφύλαξη της περίπτωσης γ΄, οι οποίες αφορούν στα ως 
άνω εισφερόμενα στις δύο νέες εταιρείες περιουσιακά 
στοιχεία, επ’ ονόματι των δύο νέων εταιρειών, σύμφωνα 
με την κείμενη νομοθεσία, κατόπιν υποβολής σχετικής 
αιτήσεως από τις εταιρείες αυτές και με απαραίτητη τεκ-
μηρίωση τα εταιρικά έγγραφα που αφορούν στη νόμιμη 
σύσταση, λειτουργία και εκπροσώπηση αυτών από την 
καταχώριση στο Γ.Ε.ΜΗ. της σχετικής εγκριτικής από-
φασης. Ειδικότερα, οι μονάδες των παραγράφων 3 και 4 
του άρθρου 1 διαχωρίζονται από την υπ’ αριθμ. Δ5/φ1/
οικ.1085/24.1.2002 απόφαση του Υπουργού Ανάπτυξης 
«Όροι και περιορισμοί ενιαίας άδειας παραγωγής που 
χορηγείται στη Δημόσια Επιχείρηση Ηλεκτρισμού Α.Ε.»
(Β΄ 92) και αποτελούν αντικείμενο νέων αδειών παραγω-
γής, οι οποίες εκδίδονται από τη Ρυθμιστική Αρχή Ενέρ-
γειας (ΡΑΕ) κατόπιν σχετικού αιτήματος της ΔΕΗ Α.Ε. και 
χωρίς την τήρηση των διαδικασιών που προβλέπονται 
στην ως άνω απόφαση και στην υπ’ αριθμ. Δ5/ΗΛ/Β/Φ.1/
οικ.17951 απόφαση του Υπουργού Ανάπτυξης «Κανονι-
σμός Αδειών Παραγωγής» (Β΄ 1498). Στο σχετικό αίτημα 
της ΔΕΗ Α.Ε. προσδιορίζεται με σαφήνεια το αντικείμενο 
κάθε άδειας, οι μονάδες και εγκαταστάσεις στις οποίες οι 
άδειες αυτές αφορούν, τυχόν ειδικοί όροι για την αλλη-
λεπίδραση μεταξύ των μονάδων, καθώς και κάθε άλλο 
απαραίτητο στοιχείο για την έκδοση των αδειών αυτών.
ι) Αποθεματικά από αναπροσαρμογή παγίων περιου-
σιακών στοιχείων που έχουν σχηματιστεί, σύμφωνα με 
τις διατάξεις του άρθρου 10 του ν. 2941/2001 (A΄ 201) 
ή τα Διεθνή Πρότυπα Χρηματοοικονομικής Αναφοράς 
(ΔΠΧΑ) ή κατ’ εφαρμογή άλλων νόμων και που σχετίζο-
νται με τα πάγια περιουσιακά στοιχεία που περιλαμβά-
νονται στους κλάδους προς απόσχιση, μεταφέρονται 
μαζί με τα πάγια περιουσιακά στοιχεία στις νέες εταιρείες 
ως στοιχεία του κλάδου εφόσον έχουν περιληφθεί στη 
λογιστική κατάσταση απόσχισης.

ια) Από την ολοκλήρωση της απόσχισης των κλάδων 
και εισφοράς στις δύο νέες εταιρείες, αυτές υποκαθί-
στανται αυτοδικαίως σε όλα εν γένει τα δικαιώματα, τις 
υποχρεώσεις και τις έννομες σχέσεις της ΔΕΗ Α.Ε. που 
αφορούν στους εργαζομένους στους εισφερόμενους 
κλάδους με συμβάσεις ή σχέσεις εργασίας, με εξαίρε-
ση την περίπτωση των εργαζομένων, οι συμβάσεις των 
οποίων περιελήφθησαν μεν στη σχετική πράξη απόσχι-
σης και στην αντίστοιχη λογιστική κατάσταση απόσχισης 
του κάθε κλάδου και οι οποίοι συνταξιοδοτήθηκαν ή 
κατήγγειλαν τη σχέση εργασίας τους με τη ΔΕΗ Α.Ε. κατά 
το διάστημα μεταξύ της έγκρισης του Σχεδίου Όρων 
Απόσχισης και της ολοκλήρωσης της απόσχισης κάθε 
κλάδου. Από την καταχώριση στο Γ.Ε.ΜΗ. της σχετικής 
εγκριτικής απόφασης, η ΔΕΗ Α.Ε. απαλλάσσεται από 
κάθε υποχρέωση συμπεριλαμβανομένων των υποχρε-
ώσεων τροφοδοσίας πόλεων και οικισμών με θερμική 
ενέργεια για λειτουργία των τηλεθερμάνσεων, έναντι 
οποιουδήποτε τρίτου, περιλαμβανομένου του Δημοσίου 
και των ασφαλιστικών ταμείων, ως προς τα οποία υπο-
καθίσταται η κάθε νέα εταιρεία ως καθολική διάδοχος.

ιβ) Με την επιφύλαξη του επόμενου εδαφίου, οποιοσ-
δήποτε λογιστικός ή φορολογικός χειρισμός που διε-
νεργήθηκε από τη ΔΕΗ Α.Ε. και αφορά στον κάθε ει-
σφερόμενο κλάδο και ενέχει μελλοντικά οφέλη ή βάρη, 
μεταφέρεται  συνεπεία  της  απόσχισης  και  εισφοράς 
αντίστοιχα σε κάθε νέα εταιρεία προς όφελος ή βάρος 
αυτής. Στα στοιχεία του κάθε κλάδου προς απόσχιση 
μεταφέρονται και οι αναβαλλόμενες φορολογικές απαι-
τήσεις και υποχρεώσεις που έχουν δημιουργηθεί από 
διαφορές μεταξύ λογιστικής και φορολογικής βάσης του 
καθαρού ενεργητικού (ενεργητικό μείον παθητικό) των 
κλάδων, εφόσον έχουν περιληφθεί στη λογιστική κατά-
σταση απόσχισης που θα συνταχθεί με την ημερομηνία 
ολοκλήρωσης της απόσχισης.

ιγ) Οι πράξεις που διενεργούνται μετά την ημερομη-
νία σύνταξης της λογιστικής κατάστασης απόσχισης 
και μέχρι την ολοκλήρωση της απόσχισης και αφορούν 
τους  εισφερόμενους  κλάδους,  δεν  θεωρούνται  ως
διενεργηθείσες για λογαριασμό των νέων εταιρειών, με 
αποτέλεσμα να μην προκύπτει υποχρέωση μεταφοράς 
των ποσών αυτών με συγκεντρωτική εγγραφή στα βι-
βλία των νέων εταιρειών. Το λογιστικό και φορολογικό 
αποτέλεσμα που θα προκύψει κατά την εν λόγω μετα-
βατική περίοδο θα περιληφθεί στο λογιστικό και φορο-
λογικό αποτέλεσμα της ΔΕΗ Α.Ε. Οι νέες εταιρείες θα 
μεταφέρουν στα βιβλία τους με συγκεντρωτικές εγγρα-
φές μόνο τα υπόλοιπα των λογαριασμών ισολογισμού 
των εισφερόμενων κλάδων, όπως προκύπτουν κατά την 
ημερομηνία ολοκλήρωσης της απόσχισης. Τα υπόλοιπα 
των λογαριασμών ισολογισμού κατά την ημερομηνία 
ολοκλήρωσης της απόσχισης θα απεικονίζονται στη 
λογιστική κατάσταση απόσχισης που θα συνταχθεί από 
τη ΔΕΗ Α.Ε. Μέχρι την ολοκλήρωση της απόσχισης, η 
ΔΕΗ Α.Ε. δεν υποχρεούται για σκοπούς φορολογικούς 
σε διακριτή λογιστική παρακολούθηση των δύο κλάδων. 
Οι απαιτήσεις και υποχρεώσεις Φ.Π.Α. των κλάδων προς 
απόσχιση που απεικονίζονται στις δηλώσεις Φ.Π.Α. της 
ως άνω μεταβατικής περιόδου, παραμένουν στη ΔΕΗ 
Α.Ε., χωρίς να πραγματοποιείται μεταφορά σχετικών 
απαιτήσεων και υποχρεώσεων στις νέες εταιρείες κατά 
την ολοκλήρωση της απόσχισης. Σύμφωνα με τα άρθρα 
59, 61, 62 και 64 του ν. 4172/2013 (Α΄ 167), η ΔΕΗ Α.Ε. έχει 
υποχρέωση υποβολής του αρχείου βεβαιώσεων αποδο-
χών και αμοιβών μέχρι την ολοκλήρωση της απόσχισης 
και οι νέες εταιρείες από την ολοκλήρωση της απόσχισης 
και εφεξής.

3. Το μετοχικό κεφάλαιο κάθε νέας εταιρείας προσ-
διορίζεται βάσει της διαπίστωσης της λογιστικής αξί-
ας του καθαρού ενεργητικού του κάθε εισφερόμενου 
κλάδου, σύμφωνα με τις διατάξεις του άρθρου 3 του
ν. 2166/1993. Ειδικότερα, η πράξη απόσχισης του κάθε 
κλάδου μπορεί να ορίζει ότι, μέρος της λογιστικής αξί-
ας του καθαρού ενεργητικού του κάθε εισφερόμενου 
κλάδου δύναται να απεικονισθεί και σε λογαριασμούς 
καθαρής θέσης (πλην του μετοχικού κεφαλαίου) της κάθε 
νέας εταιρείας, εφόσον υπάρχουν διαφορές λογιστικής 
και φορολογικής βάσης που δικαιολογούν το σχετικό χει-

Τεύχος Α’ 75/27.04.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

7697

ρισμό. Ως αντάλλαγμα για τον κάθε εισφερόμενο κλάδο 
εκδίδονται από την κάθε νέα εταιρεία μετοχές ίσης αξίας, 
οι οποίες παραδίδονται στη ΔΕΗ Α.Ε. για τους σκοπούς 
της διαγωνιστικής διαδικασίας του άρθρου 3.

4. Η σύσταση των νέων εταιρειών απαλλάσσεται σε 
κάθε περίπτωση από το φόρο συγκέντρωσης κεφαλαί-
ου που προβλέπεται από το άρθρο 17 του ν. 1676/1986 
(Α΄ 204), κατ’ εφαρμογή της υποπαραγράφου ΣΤ΄ 22 
της παρ. στ΄ του άρθρου πρώτου του Κεφαλαίου Α΄ του
ν. 4254/2014 (Α΄ 85). Για σκοπούς εφαρμογής της ανω-
τέρω απαλλαγής, ως κεφάλαιο σύστασης ορίζεται το 
αρχικό μετοχικό κεφάλαιο πλέον της θετικής διαφοράς, 
η οποία τυχόν θα προκύψει μετά την ημερομηνία σύ-
νταξης της λογιστικής κατάστασης απόσχισης και μέχρι 
την ολοκλήρωση αυτής, σύμφωνα με την περίπτωση α΄ 
της παραγράφου 2. Στο πλαίσιο των απαλλαγών που 
προβλέπει ο ν. 2166/1993, η πιο πάνω σύσταση απαλ-
λάσσεται και από το ανταποδοτικό τέλος 0,1% υπέρ της 
Επιτροπής Ανταγωνισμού της παρ. 1 του άρθρου 17 του 
ν. 3959/2011 (Α΄ 93) και εν γένει από οποιονδήποτε άλλο 
φόρο, τέλος, εισφορά υπέρ τρίτων ή άλλη επιβάρυνση.

Άρθρο 3
Πλαίσιο διαγωνιστικής διαδικασίας
για την ολοκλήρωση της αποεπένδυσης

1. Η ΔΕΗ Α.Ε. θα μεταβιβάσει το σύνολο των μετοχών 
εκδόσεως των νέων εταιρειών, των οποίων θα καταστεί 
δικαιούχος, σύμφωνα με την παράγραφο 3 του άρθρου 2,
σε ενδιαφερόμενα για την απόκτησή τους νομικά πρό-
σωπα, τα οποία θα αναδειχθούν ως προτιμητέοι επεν-
δυτές στο πλαίσιο ανοικτού, διεθνούς, πλειοδοτικού 
διαγωνισμού. Ο διαγωνισμός διενεργείται με επιμέλεια 
και δαπάνη της ΔΕΗ Α.Ε., σύμφωνα με το παρόν άρθρο 
και τις δεσμεύσεις της Ελληνικής Δημοκρατίας προς την 
Ευρωπαϊκή Επιτροπή για τη λήψη διαρθρωτικών μέτρων 
στον τομέα της ηλεκτροπαραγωγής με χρήση λιγνίτη.
2. Ο διαγωνισμός θα προκηρυχθεί μέσω ανοικτής, δι-
εθνούς, δημόσιας πρόσκλησης από τη ΔΕΗ Α.Ε. έως την 
31η Μαΐου 2018 και, υπό την επιφύλαξη της παραγρά-
φου 7, θα ολοκληρωθεί με την υπογραφή της σύμβασης 
αγοραπωλησίας μετοχών και των λοιπών συμβάσεων 
των παραγράφων 7 και 8 εντός έξι (6) μηνών από την 
ημερομηνία έναρξης ισχύος της απόφασης της Ευρω-
παϊκής Επιτροπής του επόμενου εδαφίου. Η προκήρυξη 
του διαγωνισμού τελεί υπό την προϋπόθεση της προη-
γούμενης έκδοσης απόφασης της Ευρωπαϊκής Επιτρο-
πής, σύμφωνα με την παράγραφο 3 του άρθρου 106 της 
Συνθήκης για τη Λειτουργία της Ευρωπαϊκής Ένωσης, 
με την οποία καθίστανται δεσμευτικές οι αναφερόμενες 
στο άρθρο 1 δεσμεύσεις της Ελληνικής Δημοκρατίας. Η 
ολοκλήρωση του διαγωνισμού τελεί υπό την έγκριση 
της Ευρωπαϊκής Επιτροπής.

3. Με τη δημόσια πρόσκληση της παραγράφου 2 κα-
θορίζεται η διαδικασία, τα κριτήρια προεπιλογής και τε-
λικής επιλογής των συμμετεχόντων (όπως, ενδεικτικά, το 
ύψος της οικονομικής προσφοράς, η εμπειρία στη δια-
χείριση και λειτουργία μονάδων παραγωγής ηλεκτρικής 
ενέργειας με χρήση ορυκτών καυσίμων, η εμπειρία στην 

έρευνα και εκμετάλλευση στερεών ορυκτών καυσίμων, 
όπως ο λιγνίτης, η χρηματοοικονομική, τεχνική και νο-
μική καταλληλότητα και επάρκεια των συμμετεχόντων, 
η ανεξαρτησία τους από τη ΔΕΗ Α.Ε. από άποψη εται-
ρικού δικαίου, ρυθμιστικού πλαισίου τομέα ενέργειας 
και δικαίου του ανταγωνισμού), οι προθεσμίες υποβο-
λής των δεσμευτικών προσφορών, η κατάθεση εγγυη-
τικών επιστολών συμμετοχής, η διαδικασία υποβολής 
ερωτημάτων και επεξηγήσεων, οι όροι και οι εγγυήσεις 
εμπιστευτικότητας αναφορικά με την πρόσβαση των 
υποψηφίων στις σχετικές πληροφορίες και τα έγγραφα 
που αφορούν τους κλάδους και τις εταιρείες, το σχέδιο 
της σύμβασης αγοραπωλησίας των μετοχών της κάθε 
νέας εταιρίας και οι όροι και οι προϋποθέσεις για την ολο-
κλήρωση της μεταβίβασης των μετοχών στον ή στους 
προτιμητέους επενδυτές. Στο πλαίσιο του διαγωνισμού 
αυτού τα ενδιαφερόμενα μέρη δύνανται να υποβάλουν 
προσφορές, είτε για την απόκτηση του συνόλου των με-
τοχών και των δύο νέων εταιρειών είτε για την απόκτηση 
του συνόλου των μετοχών μίας από αυτές.

4. Προς διασφάλιση της δίκαιης αποτίμησης της εμπο-
ρικής αξίας των εισφερομένων κλάδων, η ΔΕΗ Α.Ε. θα 
ορίσει, κατόπιν προηγούμενης έγκρισης της Ευρωπα-
ϊκής Επιτροπής, έναν επαρκώς εξειδικευμένο και κα-
τάλληλα πιστοποιημένο διεθνή ανεξάρτητο εκτιμητή 
(independent valuator), ο οποίος θα προσδιορίσει ένα 
δίκαιο εύρος της εμπορικής αξίας εκάστου των εισφε-
ρομένων κλάδων (fair value range). Η εκτίμηση αυτή θα 
παραμείνει εμπιστευτική μέχρι το άνοιγμα των οικονομι-
κών προσφορών των συμμετεχόντων στον διαγωνισμό, 
οπότε και θα παραδοθεί στο Διοικητικό Συμβούλιο της 
ΔΕΗ Α.Ε. και στον εντολοδόχο παρακολούθησης της Ευ-
ρωπαϊκής Επιτροπής της παραγράφου 6. Σε περίπτωση 
που οι οικονομικές προσφορές υπολείπονται της εκτίμη-
σης αυτής, η ΔΕΗ Α.Ε. δύναται να ζητήσει την υποβολή 
βελτιωμένων τελικών οικονομικών προσφορών προς 
διασφάλιση των νόμιμων οικονομικών συμφερόντων 
αυτής και των μετόχων της.

5. Στα πλαίσια του χρονοδιαγράμματος του διαγωνι-
σμού και εντός ευλόγου χρόνου από την υποβολή των 
τελικών οικονομικών προσφορών, ο οποίος θα καθορί-
ζεται στη σχετική προκήρυξη του διαγωνισμού από τη 
ΔΕΗ Α.Ε. και σε κάθε περίπτωση πριν τη λήψη οριστικής 
απόφασης για την ανακήρυξή του ή των προτιμητέων 
επενδυτών, το Διοικητικό Συμβούλιο της ΔΕΗ Α.Ε. δύνα-
ται να λάβει γνωμοδότηση από άλλον διεθνή ανεξάρτη-
το εκτιμητή, όπως ιδίως διεθνή επενδυτική τράπεζα, περί 
του δικαίου και ευλόγου του προσφερομένου τιμήματος 
(fairness opinion). Ο ανεξάρτητος εκτιμητής του προ-
ηγούμενου εδαφίου θα λάβει υπόψη την ανεξάρτητη 
εκτίμηση της παραγράφου 4 του παρόντος άρθρου, τις 
προσφορές που υποβλήθηκαν από τους συμμετέχοντες 
στον διαγωνισμό και άλλα στοιχεία που αυτός θεωρεί 
συναφή προς το σκοπό αυτόν, προκειμένου η ΔΕΗ Α.Ε. 
να προβεί στη σύναψη σύμβασης αγοραπωλησίας με-
τοχών για κάθε νέα εταιρία με τον αντίστοιχο προτιμη-
τέο επενδυτή με παράλληλη διασφάλιση των νόμιμων 
οικονομικών συμφερόντων αυτής και των μετόχων της.

7698

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 75/27.04.2018

6. Εντός δύο (2) εβδομάδων από την ημερομηνία έναρ-
ξης ισχύος της απόφασης της Ευρωπαϊκής Επιτροπής 
του δεύτερου εδαφίου της παραγράφου 2, το Ελληνικό 
Δημόσιο και η ΔΕΗ Α.Ε. θα ορίσουν, κατόπιν προηγούμε-
νης έγκρισης της Ευρωπαϊκής Επιτροπής, έναν επαρκώς 
εξειδικευμένο σύμβουλο, όπως ιδίως διεθνή επενδυτική 
τράπεζα ή άλλον διεθνή οικονομικό σύμβουλο, που θα 
ενεργεί ως εντολοδόχος παρακολούθησης (monitoring 
trustee) εκ μέρους της Ευρωπαϊκής Επιτροπής των δε-
σμεύσεων της Ελληνικής Δημοκρατίας για την παρούσα 
αποεπένδυση, αναλαμβάνοντας τα καθήκοντα που ορί-
ζονται ακολούθως, καθώς και όποια ειδικότερα δύνα-
νται να καθορίζονται στην απόφαση της Ευρωπαϊκής 
Επιτροπής της παραγράφου 2. Ο εντολοδόχος οφείλει 
να είναι ανεξάρτητος από το Ελληνικό Δημόσιο και τη 
ΔΕΗ Α.Ε. και να μην τελεί σε σύγκρουση συμφερόντων 
όσον αφορά στην εντολή του. Ο εντολοδόχος θα αμεί-
βεται από τη ΔΕΗ Α.Ε. κατά τρόπο που δεν εμποδίζει 
την ανεξάρτητη και αποτελεσματική εκπλήρωση της 
εντολής του. Ο εντολοδόχος θα παρακολουθεί αφενός 
την τρέχουσα διαχείριση των εισφερομένων κλάδων 
προς διασφάλιση της οικονομικής βιωσιμότητας και 
ανταγωνιστικότητας αυτών και αφετέρου τη διενέργεια 
και εξέλιξη του διαγωνισμού μέχρι την ολοκλήρωση της 
σκοπούμενης αποεπένδυσης. Στο πλαίσιο αυτό ο εντο-
λοδόχος θα μπορεί ιδίως να προτείνει προς το Ελληνικό 
Δημόσιο και τη ΔΕΗ Α.Ε. όσα μέτρα θεωρεί απαραίτητα 
προς επίτευξη του σκοπού της εντολής του, να αξιολογεί 
τη συμμετοχή πιθανών επενδυτών, να παρακολουθεί τη 
διαδικασία απόσχισης των εισφερομένων κλάδων, να 
παρακολουθεί την πληρότητα και ορθότητα των πλη-
ροφοριών, στοιχείων και εγγράφων που τίθενται υπόψη 
των συμμετεχόντων στο διαγωνισμό για την διενέργεια 
του νομικού, οικονομικού και τεχνικού ελέγχου των προς 
αποεπένδυση περιουσιακών στοιχείων, να αξιολογεί την 
πλήρωση των κριτηρίων από τους προτιμητέους επεν-
δυτές και τη συμμόρφωση του τελικού αποτελέσματος 
του διαγωνισμού με τις σχετικές δεσμεύσεις της Ελλη-
νικής Δημοκρατίας προς την Ευρωπαϊκή Επιτροπή. Για 
την εκπλήρωση των καθηκόντων του εντολοδόχου, η 
ΔΕΗ Α.Ε. οφείλει να παρέχει σε αυτόν πρόσβαση σε όσες 
πληροφορίες εύλογα μπορεί να απαιτήσει, σχετιζόμενες 
με τους εισφερόμενους κλάδους, όπως πρόσβαση σε έγ-
γραφα και αρχεία, πρόσβαση στα διευθυντικά στελέχη, 
λοιπό προσωπικό και στις εγκαταστάσεις των εισφερο-
μένων κλάδων, σε κάθε πληροφορία σχετιζόμενη με το 
διαγωνισμό, όπως σε έγγραφα και στοιχεία που τίθενται 
υπόψη των συμμετεχόντων, καθώς και σε έγγραφα και 
αρχεία που υποβάλλονται από αυτούς, συμπεριλαμβα-
νομένων των οικονομικών προσφορών τους.

7. Η σύμβαση αγοραπωλησίας των μετοχών (share 
purchase agreement) της κάθε νέας εταιρείας θα περι-
λαμβάνει τις όποιες αναγκαίες προαπαιτούμενες πρά-
ξεις για έκαστο συμβαλλόμενο μέρος, χωρίς την πλή-
ρωση των οποίων δεν είναι δυνατή η ολοκλήρωση της 
αντίστοιχης συναλλαγής (conditions precedent). Στο 
πλαίσιο της αντίστοιχης αγοραπωλησίας μετοχών, τα 
μέρη, οφείλουν να προβούν σε κάθε αναγκαία ενέργεια 

προκειμένου να εξασφαλίσουν τη χορήγηση των ανα-
γκαίων κανονιστικών εγκρίσεων, ιδίως από ανεξάρτητες 
αρχές σε εθνικό και ευρωπαϊκό επίπεδο, καθώς και την 
εκπλήρωση κάθε απαραίτητης για την ολοκλήρωση της 
αντίστοιχης συναλλαγής προϋπόθεση εντός τριών (3) 
μηνών από τη σύναψη της σχετικής σύμβασης αγορα-
πωλησίας μετοχών.

8. Στο πλαίσιο του διαγωνισμού, και σε κάθε περίπτω-
ση σε στάδιο μετά τη δημόσια πρόσκληση της παρα-
γράφου 2 του παρόντος άρθρου, θα τεθούν υπόψη των 
συμμετεχόντων για σχολιασμό σχέδια μίας ή περισσο-
τέρων συμβάσεων παροχής υπηρεσιών (service level 
agreements) ή/και συμβάσεων μίσθωσης ακινήτων που 
είναι απαραίτητες για την ασφαλή και εύρυθμη τεχνι-
κή, εμπορική και διοικητική λειτουργία τόσο των νέων 
εταιρειών όσο και της ΔΕΗ Α.Ε. Η τιμολόγηση της πα-
ροχής των υπηρεσιών θα γίνεται βάσει κόστους, ενώ 
οι συμβάσεις θα περιλαμβάνουν διαφανείς και συνή-
θεις λοιπούς εμπορικούς, τεχνικούς, οικονομικούς και 
νομικούς όρους και προϋποθέσεις για τέτοιου είδους 
συμβάσεις. Η σύναψη των συμβάσεων, όπως θα έχουν 
τελικά διαμορφωθεί στο πλαίσιο του διαγωνισμού, με-
ταξύ είτε της ΔΕΗ Α.Ε. είτε θυγατρικής της εταιρείας ειδι-
κού σκοπού και οποιασδήποτε εταιρείας εκ των δύο (2) 
νέων εταιρειών, θα αποτελεί μία από τις προαπαιτούμε-
νες πράξεις (condition precedent) για την ολοκλήρωση 
της αντίστοιχης αγοραπωλησίας μετοχών σύμφωνα με 
την παράγραφο 7. Για το χρονικό διάστημα που μεσολα-
βεί από τη σύσταση των νέων εταιρειών μέχρι τη θέση 
σε ισχύ των προαναφερομένων συμβάσεων παροχής 
υπηρεσιών, η ΔΕΗ Α.Ε. δύναται να συνάψει με τις νέες 
εταιρείες και για όσο αυτές θα παραμένουν θυγατρικές 
της, οποιεσδήποτε σχετικές συμβάσεις κρίνονται απα-
ραίτητες για την ασφαλή και εύρυθμη τεχνική, εμπορική 
και διοικητική λειτουργία των νέων εταιρειών, η ισχύς 
των οποίων θα λήγει αυτομάτως με τη θέση σε ισχύ των 
προαναφερομένων συμβάσεων παροχής υπηρεσιών ή/
και συμβάσεων μίσθωσης ακινήτων.

9. Από την ημερομηνία έναρξης ισχύος της απόφασης 
της Ευρωπαϊκής Επιτροπής της παραγράφου 2 και μέ-
χρι την ολοκλήρωση της αντίστοιχης αγοραπωλησίας 
μετοχών σύμφωνα με την παράγραφο 7, το Ελληνικό 
Δημόσιο και η ΔΕΗ Α.Ε. οφείλουν να διατηρήσουν την 
οικονομική βιωσιμότητα και ανταγωνιστικότητα των
εισφερομένων κλάδων και των νέων εταιρειών σύμφωνα 
με την καλώς νοούμενη επιχειρηματική πρακτική που 
εύλογα θα επεδείκνυε κάθε συνετός επιχειρηματίας του 
αντίστοιχου κλάδου, όπως θα εξειδικεύεται στην ανω-
τέρω απόφαση της Ευρωπαϊκής Επιτροπής. Στο πλαίσιο 
του διαγωνισμού και αναλόγως του σταδίου εξέλιξης 
και ολοκλήρωσης αυτού και με την επιφύλαξη δεσμεύ-
σεων εμπιστευτικότητας των συμμετεχόντων και των 
συμβούλων τους, η ΔΕΗ Α.Ε. θα παρέχει κάθε πληρο-
φορία που αφορά στους εισφερόμενους κλάδους και το 
απασχολούμενο σε αυτούς προσωπικό προκειμένου οι 
ενδιαφερόμενοι επενδυτές να μπορούν να διενεργήσουν 
έναν εύλογο νομικό έλεγχο αυτών.

Τεύχος Α’ 75/27.04.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

7699

10. Από την ημερομηνία έναρξης ισχύος της από-
φασης της Ευρωπαϊκής Επιτροπής της παραγράφου 2 
και μέχρι την ολοκλήρωση του έργου επέκτασης του 
Εθνικού Συστήματος Μεταφοράς Ηλεκτρικής Ενέργειας 
(ΕΣΜΗΕ) 400 kV προς την Πελοπόννησο και ιδίως προς 
τη Μεγαλόπολη σύμφωνα με το Δεκαετές Πρόγραμμα 
Ανάπτυξης Συστήματος Μεταφοράς (ΔΠΑ) του ΕΣΜΗΕ 
της ΑΔΜΗΕ Α.Ε., η αποδιδόμενη ισχύς της μονάδας ηλε-
κτροπαραγωγής υπ’ αριθμ. 5 του ΑΗΣ Β΄ Μεγαλόπολης 
(Μεγαλόπολη 5) της ΔΕΗ Α.Ε. δεν δύναται να υπερβεί τα 
500 MW ανεξαρτήτως της εγκατεστημένης ισχύος αυτού, 
εφόσον κατά την τεκμηριωμένη κρίση της ΑΔΜΗΕ Α.Ε., 
ως Διαχειριστή του ΕΣΜΗΕ, εγείρονται ζητήματα ευστά-
θειας, περιλαμβανομένων ζητημάτων συμφόρησης και 
ασφάλειας του ΕΣΜΗΕ στην Πελοπόννησο.

11. Η διενέργεια του ανωτέρω διεθνούς πλειοδοτικού 
διαγωνισμού τελεί υπό την εποπτεία του Ελληνικού Δη-
μοσίου. Με κοινή απόφαση των Υπουργών Περιβάλλο-
ντος και Ενέργειας και Οικονομικών δύναται να ρυθμί-
ζεται και κάθε άλλο σχετικό θέμα για τη διενέργειά του.

Άρθρο 4
Εργασιακές σχέσεις των εργαζομένων
στους δύο κλάδους

1. Όλα τα εργασιακά δικαιώματα και οι υποχρεώσεις 
του προσωπικού της ΔΕΗ Α.Ε. όπως οι ισχύουσες συλλο-
γικές συμβάσεις εργασίας, που απασχολείται με σύμβα-
ση ή σχέση εργασίας στους κλάδους που αποσχίζονται, 
σύμφωνα με τις διατάξεις του παρόντος, μεταβιβάζο-
νται, όπως έχουν διαμορφωθεί και υφίστανται κατά την 
ημερομηνία απόσχισης, στην αντίστοιχη νέα ανώνυμη 
εταιρεία, στην οποία εισφέρεται ο κάθε κλάδος. Το προ-
σωπικό αυτό και μετά την ημερομηνία μεταβίβασης της 
εργασιακής του σχέσης εξακολουθεί να ασφαλίζεται με 
τους ίδιους όρους και στους ίδιους κλάδους του ΕΦΚΑ, 
ΕΤΕΑΕΠ και ΕΟΠΥΥ στους οποίους ήταν ασφαλισμένο 
κατά την ημερομηνία μεταβίβασης. Εφόσον δεν ορίζεται 
διαφορετικά στον παρόντα νόμο, ισχύουν ως προς την 
απόσχιση των κλάδων και τη μεταφορά των εργαζομέ-
νων οι όροι του π.δ. 178/2002 (Α΄ 162) σε σχέση με τη 
διατήρηση των δικαιωμάτων των εργαζομένων σε πε-
ρίπτωση μεταβίβασης επιχειρήσεων, εγκαταστάσεων ή 
τμημάτων εγκαταστάσεων ή επιχειρήσεων.

2. Μετά τη μεταβίβαση των μετοχών, κατά τις διατά-
ξεις του παρόντος, κάθε νέας εταιρείας, το εργασιακό 
καθεστώς του προσωπικού τους θα διέπεται από την 
εργατική νομοθεσία και τον κανονισμό εργασίας που θα 
καταρτιστεί σύμφωνα με τις κείμενες διατάξεις. Οι νέες 
εταιρείες δεν δύνανται να προβούν για λόγους οικονο-
μικούς, τεχνικούς ή οργανώσεως σε απολύσεις ανθρώπι-
νου δυναμικού που προέρχεται από τη ΔΕΗ Α.Ε. εξαιτίας 
των αποσχίσεων για χρονική περίοδο έξι (6) ετών από 
την ολοκλήρωση αυτών.

3. Η ΔΕΗ Α.Ε. οφείλει να απέχει από κάθε ενέργεια προ-
σέλκυσης με σκοπό την εκ νέου πρόσληψη με οποιαδή-
ποτε ιδιότητα ή ειδικότητα του κατά τα ανωτέρω μετα-
φερόμενου προσωπικού στις δύο (2) νέες εταιρείες τα 
πρώτα δύο (2) έτη από την υπογραφή της σύμβασης 

αγοραπωλησίας μετοχών σύμφωνα με την παράγραφο 7
του άρθρου 3 προκειμένου να μην διακυβευθεί η οικο-
νομική βιωσιμότητα και ανταγωνιστικότητα αυτών κατά 
τα πρώτα χρόνια της λειτουργίας τους.

4. Το προσωπικό της ΔΕΗ Α.Ε. που απασχολείται σε 
υπηρεσιακές μονάδες που τίθενται εκτός λειτουργίας, 
καθώς και το προσωπικό των υπηρεσιακών μονάδων 
αυτής στη Μεγαλόπολη και στη Μελίτη Φλώρινας, το 
οποίο  δεν  εισφέρεται  κατά  την  ημερομηνία  απόσχι-
σης στις νέες εταιρείες, σύμφωνα με την παράγραφο 1, 
δύναται: α) να μετατεθεί με απόφαση του Διοικητικού 
Συμβουλίου της ΔΕΗ Α.Ε. για την κάλυψη υπηρεσιακών 
αναγκών άλλων Μονάδων της ΔΕΗ Α.Ε. ή β) να μετακινη-
θεί σε άλλες θυγατρικές εταιρείες της ΔΕΗ Α.Ε., κατόπιν 
αίτησης του εργαζόμενου και αποφάσεων των Διοι-
κητικών Συμβουλίων της ΔΕΗ Α.Ε. και της αντίστοιχης 
θυγατρικής εταιρείας, στις οποίες αποφάσεις θα καθο-
ρίζονται οι όροι και οι προϋποθέσεις της μετακίνησης, 
καθώς και ο αριθμός του μετακινούμενου προσωπικού 
ή γ) να ενταχθεί σε πρόγραμμα εθελουσίας εξόδου, οι 
όροι και οι προϋποθέσεις του οποίου θα προσδιοριστούν 
με απόφαση του Διοικητικού Συμβουλίου της ΔΕΗ Α.Ε. 
Αντίστοιχα, είναι δυνατή για λόγους κάλυψης υπηρεσι-
ακών αναγκών η μετακίνηση προσωπικού από τις ήδη 
υφιστάμενες θυγατρικές της ΔΕΗ Α.Ε. προς τη ΔΕΗ Α.Ε., 
μετά από αίτηση του εργαζομένου και αποφάσεων των 
διοικητικών συμβουλίων της ΔΕΗ Α.Ε. και της αντίστοι-
χης θυγατρικής εταιρείας.

Άρθρο 5
Ευθύνη της ΔΕΗ Α.Ε. και των νέων εταιρειών

1. Καθ’ όλο το χρονικό διάστημα που οι νέες εταιρίες 
συνιστούν 100% θυγατρικές επιχειρήσεις της ΔΕΗ Α.Ε., 
η τελευταία ευθύνεται εις ολόκληρο με κάθε νέα εται-
ρεία για το σύνολο των υποχρεώσεων του αντίστοιχου 
εισφερόμενου κλάδου που γεννήθηκαν μέχρι την ολο-
κλήρωση της απόσχισης αυτού. Η ΔΕΗ Α.Ε. έχει δικαίωμα 
να αρνηθεί την εκπλήρωση των ανωτέρω υποχρεώσεων 
μέχρι ο πιστωτής επιχειρήσει αναγκαστική εκτέλεση ένα-
ντι της νέας εταιρείας και αυτή αποβεί άκαρπη.

2. Από της ολοκλήρωσης της προβλεπόμενης στο 
άρθρο 3 αποεπένδυσης της ΔΕΗ Α.Ε., η ΔΕΗ Α.Ε. ευ-
θύνεται για τις υποχρεώσεις της παραγράφου 1 μόνο 
μέχρι το ύψος της αξίας του καθαρού ενεργητικού που
εισφέρθηκε στην κάθε νέα εταιρία στο πλαίσιο της από-
σχισης. Η ΔΕΗ Α.Ε. έχει δικαίωμα να αρνηθεί την εκπλή-
ρωση των ανωτέρω υποχρεώσεων μέχρι ο πιστωτής επι-
χειρήσει αναγκαστική εκτέλεση έναντι της νέας εταιρείας 
και αυτή αποβεί άκαρπη. Σε κάθε περίπτωση η ΔΕΗ Α.Ε. 
θα αναλάβει μαζί με τον αντίστοιχο προτιμητέο επενδυ-
τή και κατόπιν συγκεκριμένης σχετικής συμφωνίας δια 
μέσου της κάθε νέας εταιρείας ένα αναλογικό τμήμα του 
κόστους αποξήλωσης των μονάδων παραγωγής και αποκα-
τάστασης λιγνιτικών πεδίων εξόρυξης (decommissioning) 
κατ’ αναλογία των ετών λειτουργίας του κάθε κλάδου υπό 
την κυριότητα και ευθύνη της ΔΕΗ Α.Ε.

3. Οι διατάξεις των άρθρων 477 και 479 του Αστικού 
Κώδικα δεν εφαρμόζονται στην απόσχιση του παρόντος 
νόμου.

7700

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 75/27.04.2018

4. Οι ενέργειες και αποφάσεις των μελών των Διοικη-
τικών Συμβουλίων της ΔΕΗ Α.Ε. και των νέων εταιρειών, 
οι οποίες λαμβάνονται στο πλαίσιο των διατάξεων του 
παρόντος νόμου και προς το σκοπό της υλοποίησης της 
σχετικής αποεπένδυσης, συνιστούν εκπλήρωση νόμιμης 
υποχρέωσης αυτών.

5. Οποιαδήποτε ενέργεια ή δικαιοπραξία επιχειρεί-
ται κατ’ εφαρμογή του παρόντος νόμου από την ΔΕΗ 
Α.Ε.  ή  από  τις  νέες  εταιρείες,  συμπεριλαμβανομένης 
της επέλευσης οποιουδήποτε γεγονότος ή συνέπειας 
άμεσα συνδεδεμένης με την επιχειρούμενη ενέργεια ή 
δικαιοπραξία, δεν δύναται να συνιστά από μόνη της γε-
γονός καταγγελίας ή αφερεγγυότητας ή αιτία παροχής 
ή ρευστοποίησης εξασφάλισης, ούτε παρέχει σε αντι-
συμβαλλόμενο το δικαίωμα για άσκηση δικαιώματος 
καταγγελίας, αλυσιδωτής καταγγελίας (cross-default), 
υπαναχώρησης, επίσχεσης, τροποποίησης, συμψηφι-
σμού  ή  εκκαθαριστικού  συμψηφισμού,  σε  σχέση  με 
οποιαδήποτε σύμβαση έχει συναφθεί από την ΔΕΗ Α.Ε. 
με τρίτους, υπό τον όρο ότι εξακολουθούν να τηρού-
νται οι ουσιαστικές υποχρεώσεις δυνάμει της σύμβασης, 
μεταξύ των οποίων και οι υποχρεώσεις πληρωμής και 
παράδοσης. Τα ανωτέρω ισχύουν και για συμβάσεις που 
έχει συνάψει θυγατρική της ΔΕΗ Α.Ε. με τρίτους.

Άρθρο 6
Εισφορά δικαιωμάτων έρευνας και
εκμετάλλευσης λιγνίτη στις νέες εταιρείες

1. Κατ’ εξαίρεση και για λόγους δημοσίου συμφέρο-
ντος που αφορούν αφενός στην εκπλήρωση των δε-
σμεύσεων της Ελληνικής Δημοκρατίας προς την Ευρω-
παϊκή Επιτροπή, σύμφωνα με το άρθρο 1 και αφετέρου 
στον απρόσκοπτο εφοδιασμό με λιγνίτη των μονάδων 
ηλεκτροπαραγωγής των εισφερόμενων κλάδων στο μέλ-
λον για τη διασφάλιση της ενεργειακής επάρκειας και 
ασφάλειας της χώρας, καθώς και της ορθολογικής αξι-
οποίησης του ορυκτού πλούτου της χώρας, εισφέρονται 
από τη ΔΕΗ Α.Ε. στις νέες εταιρείες του άρθρου 1, κατά 
παρέκκλιση κάθε αντίθετης, γενικής ή ειδικής, διάταξης, 
τα αναφερόμενα στην περίπτωση γ΄ της παραγράφου 3 
του άρθρου 1 και στην περίπτωση ια΄ της παραγράφου 4
του άρθρου 1, δικαιώματα έρευνας και εκμετάλλευσης 
λιγνίτη στη Μεγαλόπολη Αρκαδίας και στη Μελίτη Φλώ-
ρινας, που έχουν παραχωρηθεί στη ΔΕΗ Α.Ε. δυνάμει 
του άρθρου 22 του ν.δ. 4029/1959 (Α΄ 250) και της κατ’ 
εξουσιοδότησης αυτού από 1 Απριλίου 1960 απόφα-
σης του Υπουργού Βιομηχανίας με αριθμό 27485/861 
(Β΄ 175), καθώς και της από 4 Ιουλίου 1994 απόφασης 
του Υπουργού Βιομηχανίας, Έρευνας και Τεχνολογίας 
με αριθμό Δ9-Α/Φ54/13421 (Β΄ 633), προκειμένου αυτά 
να περιέλθουν στον αντίστοιχο προτιμητέο επενδυτή 
που θα προκύψει από τη διαγωνιστική διαδικασία του 
άρθρου 3, παρέχοντας τα απαιτούμενα εχέγγυα για την 
επίτευξη μελλοντικά των ανωτέρω σκοπών.

2. Για λόγους δημοσίου συμφέροντος που αφορούν 
αφενός στην εκπλήρωση των δεσμεύσεων της Ελληνι-
κής Δημοκρατίας προς την Ευρωπαϊκή Επιτροπή, σύμ-
φωνα με το άρθρο 1 και αφετέρου στην επίσπευση της 

διενέργειας έρευνας και εκμετάλλευσης, το Δημόσιο θα 
διεξάγει κατάλληλη διαδικασία, σύμφωνα με την εθνική 
και ενωσιακή νομοθεσία με σκοπό τη σύναψη με τον 
προτιμητέο επενδυτή, που θα ανακηρυχθεί, σύμφωνα με 
το άρθρο 3 για τον κλάδο λιγνιτικής ηλεκτροπαραγωγής 
ΑΗΣ Μελίτης, σύμβασης μίσθωσης δικαιώματος έρευνας 
και εκμετάλλευσης του δημόσιου λιγνιτοφόρου χώρου 
στην περιοχή της Βεύης Περιφερειακής Ενότητας Φλώρι-
νας, που δεν έχει παραχωρηθεί στη ΔΕΗ Α.Ε. και ο οποίος 
είναι στη διάθεση του Δημοσίου. Οι όροι της σύμβασης 
μίσθωσης δεν δύναται να είναι δυσμενέστεροι αυτών 
της τελευταίας υπογραφείσας σύμβασης.

3. Η διάρκεια ισχύος των δικαιωμάτων έρευνας και εκ-
μετάλλευσης λιγνίτη της παραγράφου 1, καθώς και των 
αντίστοιχων παραχωρηθέντων δικαιωμάτων της ΔΕΗ 
Α.Ε. παρατείνεται με απόφαση του Υπουργού Περιβάλ-
λοντος και Ενέργειας για περίοδο χρόνου τουλάχιστον 
ίση με την υπολειπόμενη διάρκεια ισχύος της τελευταί-
ας εκδοθείσας άδειας παραγωγής ηλεκτρικής ενέργειας 
των μονάδων ηλεκτροπαραγωγής που χρησιμοποιούν 
λιγνίτη, που εξορύσσεται στις αντίστοιχες περιοχές κατά 
παρέκκλιση κάθε αντίθετης, γενικής ή ειδικής, διάταξης.
4. Με απόφαση του Υπουργού Περιβάλλοντος και 
Ενέργειας μπορεί να ρυθμίζεται και κάθε άλλο σχετικό 
θέμα για την ανωτέρω παραχώρηση των αποκλειστι-
κών δικαιωμάτων έρευνας και εκμετάλλευσης λιγνίτη 
του Ελληνικού Δημοσίου επί των παραπάνω δημόσιων 
λιγνιτοφόρων περιοχών της Μεγαλόπολης Αρκαδίας και 
της Μελίτης Φλώρινας.

Άρθρο 7
Ειδικό τέλος δικαιωμάτων έρευνας και
εκμετάλλευσης λιγνίτη

1. Επιβάλλεται από την 1η Ιανουαρίου 2019 υπέρ των 
Περιφερειών Δυτικής Μακεδονίας και Πελοποννήσου 
και σε βάρος των παραγωγών ηλεκτρικής ενέργειας με 
χρήση λιγνίτη που κατέχουν ή τους έχουν παραχωρηθεί 
με οποιονδήποτε τρόπο δικαιώματα έρευνας και εκμε-
τάλλευσης λιγνίτη επί λιγνιτοφόρων περιοχών εντός της 
Ελληνικής Επικράτειας, ειδικό τέλος ύψους 1,40 ευρώ 
ανά μεγαβατώρα (€/MWh) παραγόμενης ηλεκτρικής 
ενέργειας από λιγνίτη. Το ανωτέρω τέλος δεν συνυπο-
λογίζεται στο μεταβλητό κόστος των λιγνιτικών μονά-
δων ηλεκτροπαραγωγής και ανακτάται από τις λιγνιτικές 
μονάδες μέσω σχετικής χρέωσης που προστίθεται στις 
χρεώσεις προσαυξήσεων της χονδρεμπορικής αγοράς 
ηλεκτρισμού. Τα κονδύλια που θα προκύψουν από την 
επιβολή του παραπάνω τέλους, θα χρησιμοποιηθούν 
για τη χρηματοδότηση έργων υποδομής, ανάπτυξης και 
προστασίας του περιβάλλοντος και έργων μετεγκατά-
στασης οικισμών των Περιφερειακών Ενοτήτων Αρκα-
δίας, Κοζάνης και Φλώρινας.

2. Με απόφαση του Υπουργού Περιβάλλοντος και 
Ενέργειας καθορίζεται ο τρόπος, τα όργανα, τα κριτήρια 
και η διαδικασία είσπραξης, κατανομής και απόδοσης 
του τέλους της παραγράφου 1 στις ανωτέρω Περιφέρει-
ες, η διαδικασία αναπροσαρμογής του, καθώς και κάθε 
άλλο σχετικό θέμα, όπως ιδίως σε περίπτωση διακοπής 

Τεύχος Α’ 75/27.04.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

7701

της λειτουργίας των οικείων μονάδων παραγωγής ηλε-
κτρικής ενέργειας με χρήση λιγνίτη για οποιονδήποτε 
λόγο και συνέχισης της εκμετάλλευσης ή της κατοχής 
των σχετικών λιγνιτοφόρων περιοχών. Με την ίδια από-
φαση καθορίζονται και τα πρόστιμα που επιβάλλονται 
σε περίπτωση μη καταβολής του τέλους ή μη συμμόρ-
φωσης με τις λοιπές υποχρεώσεις που προβλέπονται 
σε αυτήν. Σε περίπτωση υποτροπής μπορεί να προβλε-
φθεί, κατά περίπτωση, έκπτωση από την παραχώρηση 
ή ανάκληση των δικαιωμάτων έρευνας και εκμετάλλευ-
σης ή της άδειας μεταλλευτικών ερευνών, σύμφωνα με 
τις σχετικές περί έκπτωσης από παραχώρηση ή ανά-
κλησης άδειας μεταλλευτικών ερευνών διατάξεις του
ν.δ. 210/1973 (Α΄ 277).

Άρθρο 8
Καταργούμενες διατάξεις

1. Το άρθρο 20 του ν. 2446/1996 (Α΄ 276) καταργείται 

την 31η Δεκεμβρίου 2018.

2. Η παρ. 3 του άρθρου 25 του ν. 4491/1966 (A΄ 1), 
καθώς και κάθε άλλη σχετική, γενική ή ειδική διάταξη 
νόμου ή ρήτρα ή όρος Κανονισμού Εργασίας ή Συλλο-
γικής Σύμβασης Εργασίας, καταργείται.

Άρθρο 9
Ηλεκτρονική αξιολόγηση

1.  Η  περίπτωση  α΄  της  παρ.  2  του  άρθρου  16  του

ν. 4369/2016 (Α΄ 33) αντικαθίσταται ως εξής:

«2.α) Οι εκθέσεις αξιολόγησης συντάσσονται από τους 
αρμόδιους αξιολογητές υποχρεωτικά εντός του πρώτου 
τριμήνου κάθε έτους. Η ηλεκτρονική διεξαγωγή της δια-
δικασίας αξιολόγησης των υπαλλήλων και των προϊστά-
μενων οργανικών μονάδων διενεργείται μέσω ειδικής 
πλατφόρμας, που εντάσσεται στο Μητρώο Ανθρώπινου 
Δυναμικού του Ελληνικού Δημοσίου.».

2. Στην παρ. 2 του άρθρου 16 του ν. 4369/2016 προ-

στίθεται περίπτωση στ΄ ως εξής:

«στ) Οι αξιολογητές έχουν υποχρέωση να διενεργούν 
την αξιολόγηση των υφισταμένων τους. Η οικεία Διεύ-
θυνση Προσωπικού ή Διοικητικού μεριμνά για τον ορι-
σμό των αξιολογούμενων και των αξιολογητών και την 
ορθή τήρηση των διαδικασιών αξιολόγησης. Οι εκθέσεις 
αξιολόγησης δύναται να συμπληρώνονται και με πρωτο-
βουλία του αξιολογούμενου ή του αξιολογητή. Ειδικά για 
την αξιολογική περίοδο του έτους 2017, με απόφαση του 
Υπουργού Διοικητικής Ανασυγκρότησης καθορίζεται το 
χρονικό διάστημα, κατά το οποίο διενεργείται η αξιολό-
γηση, καθώς και οι επιμέρους φάσεις αυτής.».

3. Η παρ. 3 του άρθρου 16 του ν. 4369/2016 αντικα-

θίσταται ως εξής:

«3.α) Αρμόδια για την τήρηση των διαδικασιών αξιο-
λόγησης είναι η οικεία Διεύθυνση Προσωπικού ή Διοι-
κητικού. Αν διαπιστώνεται οποιαδήποτε παράλειψη ή 
πλημμελής ή μη ορθή συμπλήρωση, η οικεία Διεύθυνση 
Προσωπικού ή Διοικητικού μεριμνά για την αρμοδίως 
ορθή συμπλήρωση ή διόρθωση.

β) Κάθε έκθεση αξιολόγησης γνωστοποιείται από την 
αρμόδια υπηρεσία Προσωπικού ή Διοικητικού υποχρε-
ωτικά στον υπάλληλο που αφορά.

γ) Ο υπάλληλος έχει πρόσβαση οποτεδήποτε στις ορι-
στικοποιημένες εκθέσεις αξιολόγησής του. Ο υπάλληλος 
δικαιούται να ζητεί οποτεδήποτε από την αρμόδια υπη-
ρεσία Προσωπικού ή Διοικητικού και να λαμβάνει με 
κάθε πρόσφορο τρόπο πλήρη γνώση ή και αντίγραφο 
των εκθέσεων αξιολόγησής του.».

4. Η παρ. 5 του άρθρου 16 του ν. 4369/2016 αντικα-

θίσταται ως εξής:

«5. Με απόφαση του Υπουργού Διοικητικής Ανασυ-
γκρότησης ρυθμίζεται κάθε θέμα σχετικό με τη μορφή 
και το περιεχόμενο των Εκθέσεων Αξιολόγησης και του 
ανώνυμου ερωτηματολογίου αξιολόγησης των προϊστα-
μένων από τους υφισταμένους, καθώς και κάθε άλλη 
λεπτομέρεια εφαρμογής της διαδικασίας αξιολόγησης.».
5. Το τέταρτο εδάφιο της παρ. 15 του άρθρου 18 του 

ν. 4369/2016 αντικαθίσταται ως εξής:

«Η κατά τα ανωτέρω αξιολόγηση από τους υφιστα-
μένους πραγματοποιείται βάσει ανώνυμου ερωτημα-
τολογίου.».

6. Οι παράγραφοι 1 και 3 του άρθρου 19 του ν. 4369/ 

2016 αντικαθίστανται ως εξής:

«1. Πριν από την ολοκλήρωση της αξιολόγησης, ο άμε-
σα ιεραρχικά προϊστάμενος, ως πρώτος αξιολογητής,
καλεί επί αποδείξει τον υπάλληλο προκειμένου να συζη-
τήσει μαζί του τρόπους βελτίωσης της απόδοσής του και 
καλύτερης αξιοποίησης και ανάπτυξης των ικανοτήτων 
του, προς όφελος τόσο του ιδίου όσο και για τη λειτουρ-
γία γενικά και την απόδοση της οργανικής μονάδας, στην 
οποία υπηρετεί. Η ημερομηνία της συμβουλευτικής συ-
νέντευξης σημειώνεται σε ειδικό πεδίο της έκθεσης αξι-
ολόγησης με σήμανση, στην περίπτωση κατά την οποία 
ο αξιολογούμενος ζήτησε προθεσμία για να υποβάλει τις 
απόψεις - αντιρρήσεις του, κατά τις διατάξεις της παρα-
γράφου 3 του άρθρου αυτού.

3. Ο αξιολογούμενος έχει δικαίωμα να υποβάλει στον 
αξιολογητή απόψεις - αντιρρήσεις μέσα σε δύο (2) εργά-
σιμες ημέρες από την πραγματοποίηση της συνέντευξης. 
Οι απόψεις - αντιρρήσεις, αποτελούν αναπόσπαστο μέ-
ρος της έκθεσης αξιολόγησης του υπαλλήλου και λαμ-
βάνονται υπόψη από τον αξιολογητή.».

Άρθρο 10
Τροποποίηση του άρθρου 395
του ν. 4512/2018

1. Το πρώτο εδάφιο της περίπτωσης α΄ της παρ. 4 του 
άρθρου 395 του ν. 4512/2018 (Α΄5) αντικαθίσταται ως 
εξής:

«4.α) Για τις ανάγκες της αρχικής στελέχωσης της Δι-
εύθυνσης Χορήγησης Συντάξεων Δημόσιου Τομέα συ-
νιστώνται στον Ε.Φ.Κ.Α.: α) πενήντα (50) θέσεις μόνιμου 
προσωπικού και ειδικότερα, είκοσι δύο (22) θέσεις κα-
τηγορίας ΠΕ, κλάδου Δημοσιονομικών, επτά (7) θέσεις 
κατηγορίας ΤΕ, κλάδου Δημοσιονομικών και είκοσι μία 
(21) θέσεις κατηγορίας ΔΕ, κλάδου Δημοσιονομικών και
β) δύο (2) θέσεις κατηγορίας ΔΕ, Κλάδου Δημοσιονο-
μικών, με σχέση εργασίας ιδιωτικού δικαίου αορίστου 
χρόνου.».

7702

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 75/27.04.2018

2. Στο πρώτο εδάφιο της περίπτωσης α΄ της παρ. 5 του 
άρθρου 395 του ν. 4512/2018 η φράση «που υπηρετούν» 
αντικαθίσταται με τη φράση «που έχουν υπηρετήσει».
3. Στην περίπτωση α΄της παρ. 5 του άρθρου 395 του

ν. 4512/2018 προστίθεται τέταρτο εδάφιο ως εξής:

«Για τη διασφάλιση της άμεσης λειτουργίας της Υπη-
ρεσίας αποσπώνται σε θέσεις ευθύνης ίδιου ή ανωτέρου 
επιπέδου των οργανικών μονάδων αυτής, με κοινή από-
φαση του Υπουργού Εργασίας, Κοινωνικής Ασφάλισης 
και Κοινωνικής Αλληλεγγύης και του Υπουργού Οικο-
νομικών, προϊστάμενοι που έχουν υπηρετήσει σε θέση 
ευθύνης στη Γενική Διεύθυνση Χορήγησης Συντάξεων 
Δημόσιου Τομέα της Γενικής Γραμματείας Δημοσιονομι-
κής Πολιτικής του Υπουργείου Οικονομικών, κατά παρέκ-
κλιση των κείμενων διατάξεων. Η ανωτέρω απόσπαση 
λήγει αυτοδικαίως με την επιλογή και τοποθέτηση προϊ-
σταμένων, σύμφωνα με τις διατάξεις των άρθρων 84 έως 
86 του ν. 3528/2007 (Α΄ 26), όπως ισχύουν.».

4. Στην παρ. 9 του άρθρου 395 του ν. 4512/2018 προ-

στίθεται τρίτο εδάφιο ως εξής:

«Οι προϊστάμενοι οργανικών μονάδων καταλαμβά-
νουν θέση αντίστοιχου επιπέδου στο Υπουργείο Οικο-
νομικών με αυτήν που κατείχαν πριν από την κατάργηση 
της Γενικής Διεύθυνσης Χορήγησης Συντάξεων Δημόσι-
ου Τομέα.».

5. Οι επιτελικές αρμοδιότητες που προβλέπονταν στη 
Γενική Διεύθυνση Χορήγησης Συντάξεων Δημόσιου Το-
μέα του Γενικού Λογιστηρίου του Κράτους, ασκούνται 
από τη Διεύθυνση Απονομής Συντάξεων του Ενιαίου 
Φορέα Κοινωνικής Ασφάλισης (Ε.Φ.Κ.Α.).

Άρθρο 11
Ρυθμίσεις για την πρόσληψη πυροσβεστών
εποχικής απασχόλησης

Στο άρθρο 6 του ν. 3103/2003 (Α΄23) προστίθεται τε-

λευταίο εδάφιο ως εξής:

«Οι πυροσβέστες εποχικής απασχόλησης με σχέση ερ-
γασίας ιδιωτικού δικαίου ορισμένου χρόνου που συμπε-
ριλαμβάνονται στους πίνακες επιτυχόντων, όπως έχουν 
διαμορφωθεί από το έτος 2003 (έτος αρχικής πρόσλη-
ψης) έως και σήμερα, σύμφωνα με τα προβλεπόμενα 
στο π.δ. 124/2003 (Α΄ 108), προσλαμβάνονται, εφόσον 
επιθυμούν και διαθέτουν κατά το χρόνο πρόσληψής 
τους, την προβλεπόμενη από το άρθρο 1 παράγραφο 2γ
του ως άνω διατάγματος, υγεία και ειδικές υπηρεσιακές 
ανάγκες το επιβάλλουν, εκ νέου στην υπηρεσία αρχικής 
πρόσληψης με την ίδια ειδικότητα για το έτος 2018, με 
δυνατότητα εκ νέου πρόσληψης και για το έτος 2019.

Η διάρκεια της απασχόλησής τους δεν μπορεί να ξε-
περνά τους έξι (6) μήνες ετησίως. Οι ανάγκες για πρό-
σληψη εποχικού προσωπικού πιστοποιούνται για κάθε 
ένα από τα παραπάνω έτη με πράξη του Αρχηγού του 
Πυροσβεστικού Σώματος, η οποία εκδίδεται μέχρι την 
30ή Απριλίου. Σε κάθε περίπτωση η δυνατότητα εκ νέου 
πρόσληψης δεν μπορεί να επεκταθεί πέραν των δεκαε-
πτά (17) συμβατικών περιόδων μετά την έναρξη ισχύος 
του παρόντος νόμου. Κατά τα λοιπά, εφαρμόζονται οι 
διατάξεις της παρ. 7 του άρθρου 3 του π.δ. 124/2003.».

Άρθρο 12
Τροποποίηση διατάξεων
του ν. 4001/2011 (Α΄179)

1. Το έβδομο εδάφιο της υποπερίπτωσης ββ΄ της περί-
πτωσης α΄ της παρ. 3 του άρθρου 143 του ν. 4001/2011 
(Α΄ 179), όπως αντικαταστάθηκε με το άρθρο 80 του
ν. 4427/2016 (Α΄188), αντικαθίσταται ως εξής:

«Η χρέωση της περίπτωσης αυτής επιβάλλεται στους 
εκπροσώπους φορτίου ως εξής: για το έτος 2016 ανέρ-
χεται στο πενήντα τοις εκατό (50%) της χρέωσης που 
προκύπτει με την εφαρμογή της μεθοδολογίας, για το 
έτος 2017 και το πρώτο τρίμηνο του έτους 2018 στο 
εκατό τοις εκατό (100%) και από την 1η Απριλίου 2018 
στο εξήντα πέντε τοις εκατό (65%). Ειδικότερα, για το 
2018 η Ρ.Α.Ε., με τις αποφάσεις του πέμπτου και έκτου 
εδαφίου της υποπερίπτωσης αα΄ της περίπτωσης β΄ της 
παρούσας παραγράφου, μειώνει αποκλειστικά, το ποσο-
στό του προηγούμενου εδαφίου κατά το προβλεπόμενο 
πλεόνασμα του οικονομικού αποτελέσματος του Ειδι-
κού Λογαριασμού Α.Π.Ε. και Σ.Η.Θ.Υ.Α. Διασυνδεδεμένου 
Συστήματος και Δικτύου, μετά το σχηματισμό ειδικού 
αποθεματικού ασφαλείας έκτακτων δαπανών ποσού 
εβδομήντα εκατομμυρίων (70.000.000) ευρώ.».

2. Το πρώτο εδάφιο της υποπερίπτωσης γγ΄ της περί-
πτωσης α΄ της παρ. 3 του άρθρου 143 του ν. 4001/2011 
(Α΄ 179) αντικαθίσταται ως εξής:

«(γγ) Τα έσοδα από χρέωση που μπορεί να επιβάλεται 
κατ’ έτος, αρχής γενομένης από το έτος 2018 και εφεξής, 
με απόφαση του Υπουργού Περιβάλλοντος και Ενέργειας 
κατόπιν εισήγησης της Ρ.Α.Ε., στους εκπροσώπους φορ-
τίου για την ενέργεια που απορροφούν για τους κατα-
ναλωτές που εκπροσωπούν εντός του Διασυνδεδεμένου 
Συστήματος και Δικτύου, σύμφωνα με την υποπερίπτω-
ση ββ΄ της παρούσας.».

Άρθρο 13
Έναρξη ισχύος

Η ισχύς του παρόντος νόμου αρχίζει από τη δημοσί-
ευσή του στην Εφημερίδα της Κυβερνήσεως, εκτός αν 
άλλως ορίζεται στις επιμέρους διατάξεις του.

Τεύχος Α’ 75/27.04.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

7703

Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου 

του Κράτους.

Αθήνα, 27 Απριλίου 2018
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ

Οι Υπουργοί

 
Εσωτερικών 
ΠΑΝΑΓΙΩΤΗΣ ΣΚΟΥΡΛΕΤΗΣ 

Αναπληρωτής Υπουργός 
Εσωτερικών 
ΝΙΚΟΛΑΟΣ ΤΟΣΚΑΣ 

Αναπληρωτής Υπουργός
Οικονομίας και Ανάπτυξης
ΑΛΕΞΑΝΔΡΟΣ ΧΑΡΙΤΣΗΣ

 
Εργασίας, Κοινωνικής Ασφάλισης 
και Κοινωνικής Αλληλεγγύης 
ΕΥΤΥΧΙΑ ΑΧΤΣΙΟΓΛΟΥ 

Υφυπουργός
Εργασίας, Κοινωνικής Ασφάλισης 
και Κοινωνικής Αλληλεγγύης 
ΑΝΑΣΤΑΣΙΟΣ ΠΕΤΡΟΠΟΥΛΟΣ 

 
Οικονομικών 
ΕΥΚΛΕΙΔΗΣ ΤΣΑΚΑΛΩΤΟΣ 

Αναπληρωτής Υπουργός 
Οικονομικών 
ΓΕΩΡΓΙΟΣ ΧΟΥΛΙΑΡΑΚΗΣ 

 
Διοικητικής Ανασυγκρότησης 
ΟΛΓΑ ΓΕΡΟΒΑΣΙΛΗ 

 
Περιβάλλοντος και Ενέργειας 
ΓΕΩΡΓΙΟΣ ΣΤΑΘΑΚΗΣ 

Δικαιοσύνης, Διαφάνειας
και Ανθρωπίνων Δικαιωμάτων
ΣΤΑΥΡΟΣ ΚΟΝΤΟΝΗΣ

Υφυπουργός
Οικονομικών
ΑΙΚΑΤΕΡΙΝΗ ΠΑΠΑΝΑΤΣΙΟΥ

Αναπληρωτής Υπουργός
Περιβάλλοντος και Ενέργειας
ΣΩΚΡΑΤΗΣ ΦΑΜΕΛΛΟΣ

 
 

 

Θεωρήθηκε και τέθηκε η Μεγάλη Σφραγίδα του Κράτους.

Αθήνα, 27 Απριλίου 2018
Ο επί της Δικαιοσύνης Υπουργός
ΣΤΑΥΡΟΣ ΚΟΝΤΟΝΗΣ

7704

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 75/27.04.2018

Την ευθύνη για  την  εκτύπωση,  διαχείριση  και  κυκλοφορία  των  φύλλων  της  Εφημερίδας 
της Κυβερνήσεως, (ΦΕΚ) στην έντυπη και ηλεκτρονική έκδοση, έχει το Εθνικό Tυπογραφείο 
το οποίο αποτελεί δημόσια υπηρεσία η οποία υπάγεται στο Υπουργείο Διοικητικής Ανασυ-
γκρότησης. Το Εθνικό Τυπογραφείο έχει επίσης την ευθύνη για την κάλυψη των εκτυπωτικών 
αναγκών του Δημοσίου. (ν. 3469/2006, Α΄ 131).

ΥΠΗΡΕΣΙΕΣ ΠΟΥ ΠΑΡΕΧΕΙ ΤΟ ΕΘΝΙΚΟ ΤΥΠΟΓΡΑΦΕΙΟ

1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ)

Η ηλεκτρονική μορφή των ΦΕΚ διατίθεται δωρεάν από την ιστοσελίδα www.et.gr. Για 
τα ΦΕΚ που δεν έχουν ψηφιοποιηθεί και καταχωρισθεί στην πιο πάνω ιστοσελίδα δίνεται η 
δυνατότητα δωρεάν αποστολής με ηλεκτρονικό ταχυδρομείο, μετά από αίτηση που υποβάλ-
λεται ηλεκτρονικά με τη συμπλήρωση ειδικής φόρμας.

Η έντυπη μορφή των ΦΕΚ διατίθεται για μεμονωμένα φύλλα με το ανάλογο κόστος από 
το τμήμα Πωλήσεων απευθείας ή με ταχυδρομική αποστολή μέσω αίτησης παραγγελίας στα 
ΚΕΠ, ενώ για ετήσια συνδρομή από το τμήμα Συνδρομητών. Tο κόστος για ασπρόμαυρο ΦΕΚ 
από 1 έως 16 σελίδες είναι 1€, προσαυξανόμενο κατά 0,20€ για κάθε επιπλέον οκτασέλιδο ή 
μέρος αυτού. Το κόστος για έγχρωμο ΦΕΚ είναι 1,50€ από 1 έως 16 σελίδες, προσαυξανόμενο 
κατά 0,30€ για κάθε επιπλέον οκτασέλιδο ή μέρος αυτού.

Τρόπος αποστολής κειμένων προς δημοσίευση
-  Τα κείμενα για δημοσίευση στο ΦΕΚ, από όλες τις δημόσιες υπηρεσίες και τους φορείς 
του δημόσιου τομέα, αποστέλλονται στην διεύθυνση webmaster.et@et.gr με  χρήση 
προηγμένης ψηφιακής υπογραφής και χρονοσήμανσης.
-  Οι περιλήψεις Διακηρύξεων Δημοσίων Συμβάσεων, αποστέλλονται στην ηλεκτρονική δι-
εύθυνση dds@et.gr με τη χρήση απλού ηλεκτρονικού ταχυδρομείου.
-  Κατ’ εξαίρεση, πολίτες οι οποίοι δεν έχουν αποκτήσει προηγμένη ηλεκτρονική υπογρα-
φή, μπορούν να αποστέλλουν ταχυδρομικά ή να καταθέτουν  με εκπρόσωπό τους κείμε-
να προς δημοσίευση αποτυπωμένα σε χαρτί, στο Τμήμα Παραλαβής Δημοσιευτέας Ύλης.

Πληροφορίες  σχετικά  με  την  αποστολή/κατάθεση  εγγράφων  προς  δημοσίευση,  την 
πώληση των τευχών και τους ισχύοντες τιμοκαταλόγους για όλες τις υπηρεσίες θα βρείτε 
στην ιστοσελίδα μας και στη διαδρομή Εξυπηρέτηση κοινού - τμήμα πωλήσεων ή συν-
δρομητών. Επίσης στην ιστοσελίδα μπορείτε να αναζητήσετε πληροφορίες σχετικά με την 
πορεία δημοσίευσης των εγγράφων, εφόσον γνωρίζετε τον Κωδικό Αριθμό Δημοσιεύμα-
τος (ΚΑΔ). Τον ΚΑΔ εκδίδει το Εθνικό Tυπογραφείο για όλα τα κείμενα που πληρούν τις προ-
ϋποθέσεις δημοσίευσης. 

2. ΚΑΛΥΨΗ ΕΚΤΥΠΩΤΙΚΩΝ ΑΝΑΓΚΩΝ του Δημοσίου και των φορέων του 

Το Εθνικό Τυπογραφείο μετά από αίτημα φορέα του Δημοσίου αναλαμβάνει να σχεδιάσει 
και να εκτυπώσει κάρτες, βιβλία, αφίσες, μπλοκ, μηχανογραφικά έντυπα, φακέλους, φακέλους 
αλληλογραφίας, κ.ά. Επίσης σχεδιάζει και κατασκευάζει σφραγίδες. 
EΠΙΚΟΙΝΩΝΙΑ ΜΕ ΤΟ ΕΘΝΙΚΟ ΤΥΠΟΓΡΑΦΕΙΟ

Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ 
Πωλήσεων: (Ισόγειο, τηλ. 210 5279178 - 180)
Συνδρομητών: (Ημιόροφος, τηλ. 210 5279136) 
Πληροφοριών: (Ισόγειο, Γρ. 3 και τηλεφ. κέντρο 210 5279000) 
Παραλαβής Δημ. Ύλης: (Ισόγειο, τηλ. 210 5279167, 210 5279139) 
Ωράριο για το κοινό: Δευτέρα ως Παρασκευή: 8:00 - 13:30

Ιστοσελίδα: www.et.gr 
Πληροφορίες σχετικά με την λειτουργία 
της ιστοσελίδας:  helpdesk.et@et.gr 
Αποστολή ψηφιακά υπογεγραμμένων 
εγγράφων προς δημοσίευση στο ΦΕΚ: 
webmaster.et@et.gr 
Πληροφορίες για γενικό πρωτόκολλο 
και αλληλογραφία: grammateia@et.gr

*01000752704180012*

