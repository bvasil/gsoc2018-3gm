E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

8001

22 Μαΐου 2018

ΤΕΥΧΟΣ  ΠΡΩΤΟ

Αρ. Φύλλου 90

ΠΕΡΙΕΧΟΜΕΝΑ

ΠΡΟΕΔΡΙΚΑ ΔΙΑΤΑΓΜΑΤΑ

48  Ρυθμιστικά  μέτρα  για  την  αλιεία  ειδών  ολοθού-

ριων του γένους Holothuria spp.

49  Διάλυση  Γυναικείας  Ιεράς  Κοινοβιακής  Μονής 
Αγίων Δώδεκα Αποστολών «Κόκκινης Εκκλησιάς», 
της Ιεράς Μητροπόλεως Θεσσαλιώτιδος και Φα-
ναριοφερσάλων,  που  βρίσκεται  στην  Καρδίτσα, 
της  Δημοτικής  Ενότητας  Καρδίτσας,  του  Δήμου 
Καρδίτσας, του Νομού Καρδίτσας.

 

ΠΡΟΕΔΡΙΚΑ ΔΙΑΤΑΓΜΑΤΑ

ΠΡΟΕΔΡΙΚΟ ΔΙΑΤΑΓΜΑ ΑΡΙΘΜ. 48 
  (1)
Ρυθμιστικά μέτρα για την αλιεία ειδών ολοθού-
ριων του γένους Holothuria spp.

  Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

  Έχοντας υπόψη:
1. Τις διατάξεις:
α) Των άρθρων 2 παρ. 1 και 3 παρ. 1 περ. δ΄ της Συνθή-

κης για τη Λειτουργία της Ευρωπαϊκής Ένωσης.

β) Του άρθρου 20 του κανονισμού (ΕΕ) αριθ. 1380/2013 
του Ευρωπαϊκού Κοινοβουλίου και του Συμβουλίου, της 
11ης Δεκεμβρίου 2013, «σχετικά με την Κοινή Αλιευτική 
Πολιτική, την τροποποίηση των κανονισμών του Συμ-
βουλίου (ΕΚ) αριθ. 1954/2003 και (ΕΚ) αριθ. 1224/2009 
και την κατάργηση των κανονισμών του Συμβουλίου (ΕΚ) 
αριθ. 2371/2002 και (ΕΚ) αριθ. 639/2004 και της απόφα-
σης 2004/585/ΕΚ του Συμβουλίου» (ΕΕL 354, 28.12.2013, 
σ. 22).

γ) Των περ. α΄, ε΄, ι΄ και ιβ΄ της παρ. 1 του άρθρου 10, 
της περ. α' της παρ. 4 του άρθρου 10 και της παρ. 1 του 
άρθρου 20 του ν.δ. 420/1970 «Αλιευτικός Κώδιξ» (Α΄ 27), 
όπως οι διατάξεις αυτές του άρθρου 10 αντικαταστάθη-
καν με την παρ. 2 του άρθρου 3 του ν. 1740/1987 (Α΄ 221).
2. Το π.δ. 22/2018 «Διορισμός Υπουργών, Αναπληρωτή 

Υπουργού και Υφυπουργών». (Α΄ 37).

3. Τη γνωμοδότηση του Συμβουλίου Αλιείας, όπως δια-
τυπώνεται στο 268/23.12.2016 (θέμα 3ο) πρακτικό του.

4. Το άρθρο 90 του Κώδικα Νομοθεσίας για την Κυ-
βέρνηση και τα κυβερνητικά όργανα (άρθρο πρώτο του 
π.δ. 63/2005, Α΄ 98).

5. Το γεγονός ότι από τις διατάξεις του παρόντος δια-
τάγματος δεν προκαλείται δαπάνη σε βάρος του κρατι-
κού προϋπολογισμού.

6. Τις αριθ. 17/2018 και 50/2018 γνωμοδοτήσεις του 
Συμβουλίου της Επικρατείας, μετά από πρόταση των 
Υπουργών Αγροτικής Ανάπτυξης και Τροφίμων και Οι-
κονομίας και Ανάπτυξης, αποφασίζουμε:

Άρθρο 1
Σκοπός και πεδίο εφαρμογής

1. Σκοπός του παρόντος διατάγματος είναι η λήψη 
ρυθμιστικών μέτρων σχετικά με την αλιεία ειδών ολο-
θούριων του γένους Holothuria spp, για τη χρήση τους 
ως δόλωμα στην επαγγελματική και ερασιτεχνική αλιεία, 
καθώς και για ανθρώπινη κατανάλωση και ειδικότερα:
α) η χορήγηση αδειών αλίευσης σε επαγγελματικά 

αλιευτικά σκάφη,

β) ο καθορισμός των επιτρεπόμενων αλιευτικών ερ-

γαλείων και μεθόδων αλίευσης,

γ) ο καθορισμός των επιτρεπόμενων περιόδων και 

περιοχών αλίευσης,

δ) ο καθορισμός του ελάχιστου επιτρεπόμενου μεγέ-
θους και του μέγιστου επιτρεπόμενου αριθμού αλιευό-
μενων ατόμων,

ε) η καταχώριση των συλλεγόμενων ποσοτήτων και
στ) η διατήρηση του πληθυσμού του ως άνω γένους.
2. Οι διατάξεις του παρόντος διατάγματος εφαρμόζο-
νται στο σύνολο της επικράτειας για την αλίευση ειδών 
ολοθούριων του γένους Holothuria spp.

Άρθρο 2
Άδεια αλίευσης σε επαγγελματικά αλιευτικά σκάφη
1. Η αλιεία των ειδών της παρ. 1 του άρθρου 1 ασκείται 
μόνο από επαγγελματίες αλιείς, οι οποίοι είναι πλοιοκτή-
τες μηχανοκίνητων επαγγελματικών αλιευτικών σκαφών 
που διαθέτουν άδεια αλίευσης των ειδών αυτών.

2. Προϋπόθεση για τη χορήγηση άδειας αλίευσης είναι 
το σκάφος να διαθέτει σε ισχύ αλιευτική άδεια με στατικά 
εργαλεία, σύμφωνα με τις διατάξεις του β.δ. 666/1966
(Α΄  160),  όπως  έχει  τροποποιηθεί  και  ισχύει  και  του
π.δ. 261/1991 (Α΄ 98), να έχει εγκατεστημένη και σε πλή-

8002

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 90/22.05.2018

ρη λειτουργία συσκευή δορυφορικής παρακολούθησης 
(VMS), ανεξαρτήτως του μήκους του σκάφους καινά τη-
ρεί ηλεκτρονικό ημερολόγιο αλιείας (ERS).

3. Για την έκδοση της άδειας αλίευσης, απαιτείται υπο-
βολή αίτησης από τον ενδιαφερόμενο προς την υπηρε-
σία της οικείας Περιφερειακής Ενότητας, η οποία είναι 
αρμόδια για την έκδοσή της.

4. Η άδεια αλίευσης έχει ισχύ από την 1η Νοεμβρίου 
κάθε έτους ή, εφόσον εκδοθεί μετά την ημερομηνία 
αυτή, από την ημερομηνία έκδοσης της έως και την 30η 
Απριλίου του επόμενου ημερολογιακού έτους. Η αίτηση 
για την αντίστοιχη περίοδο υποβάλλεται από την 1η Σε-
πτεμβρίου έως και την 31η Μαρτίου και συνοδεύεται από 
αντίγραφο της αλιευτικής άδειας του σκάφους.

5. Οι άδειες αλίευσης καταχωρίζονται σε Μητρώο στο 
ασφαλές τμήμα της ιστοσελίδας της Γενικής Διεύθυνσης 
Αλιείας του Υπουργείου Αγροτικής Ανάπτυξης και Τροφί-
μων, σύμφωνα με τις διατάξεις των άρθρων 114 και 116 
παρ. 1 περ. δ΄ του κανονισμού (ΕΚ) αριθ. 1224/2009 του 
Συμβουλίου (ΕΕL 343, 22.12.2009, σ. 1).

6. Δεν χορηγείται άδεια αλίευσης σε σκάφος το οποίο 
κατά την προηγούμενη αλιευτική περίοδο έχει υποπέσει 
σε παράβαση των διατάξεων του παρόντος πάνω από 
δύο (2) φορές.

Άρθρο 3
Επιτρεπόμενα αλιευτικά εργαλεία
και μέθοδοι αλίευσης

1.  Η  συλλογή  των  ατόμων  των  ειδών  του  γένους 
Holothuria spp πραγματοποιείται αποκλειστικά με το 
χέρι, είτε με ελεύθερη κατάδυση είτε με τη χρήση κατα-
δυτικής συσκευής και σύστημα παροχής αέρα (ναργιλές) 
της περ. γ΄ της παρ. 2 του άρθρου 1 του π.δ. 86/1998
(Α΄ 78), όπως έχει τροποποιηθεί και ισχύει.

2. Ο χρησιμοποιούμενος από το δύτη αναπνευστικός 
σωλήνας παροχής αέρα από το σκάφος έχει συνολικό 
μήκος έως τριάντα (30) μέτρα.

Άρθρο 4
Επιτρεπόμενες περίοδοι και περιοχές αλιείας

Η αλιεία του είδους επιτρέπεται αποκλειστικά:
α) κατά τη διάρκεια της ημέρας και ειδικότερα μία (1) 
ώρα μετά την ανατολή και μέχρι μία (1) ώρα πριν τη δύση 
του ήλιου, το διάστημα από την 1η Νοεμβρίου έως και 
την 30η Απριλίου κάθε έτους,

β) εκτός των ειδικά απαγορευμένων περιοχών αλιείας, 
όπως καθορίζονται από τις εκάστοτε ισχύουσες υγειο-
νομικές διατάξεις,

γ) σε θαλάσσιες περιοχές, εκτός των λιμένων, των όρ-
μων με μόνιμα αγκυροβόλια πλοίων, των περιοχών ναυ-
αγίων, των ναρκοπεδίων, της γραμμής πορείας πλοίων 
και των εναλίων αρχαιοτήτων,

δ) σε απόσταση από τα όρια μονάδων υδατοκαλλιέρ-
γειας σύμφωνα με τα προβλεπόμενα από τις διατάξεις 
της παρ. 1 του άρθρου 16 του ν. 4282/2014 «Ανάπτυξη 
Υδατοκαλλιεργειών και άλλες διατάξεις» (Α΄ 182) και

ε) σε ελάχιστη απόσταση πεντακοσίων (500) μέτρων 

ακτινοειδώς από θυννεία και δημόσια ιχθυοτροφεία.

Άρθρο 5
Ελάχιστο επιτρεπόμενο βάρος και μέγιστος
επιτρεπόμενος αριθμός αλιευόμενων ατόμων

1. Απαγορεύεται η αλίευση, η διατήρηση επί του σκά-
φους, η μεταφόρτωση, η μεταφορά, η αποθήκευση, η 
έκθεση με σκοπό την πώληση, η διάθεση προς πώληση 
και η εμπορία των συλλεγόμενων ατόμων των ειδών του 
γένους Holothuria spp, με νωπό βάρος κατά την αλίευση 
μικρότερο των εκατόν ογδόντα (180) γραμμαρίων.

2. Ο μέγιστος επιτρεπόμενος αριθμός αλιευόμενων 
ατόμων ανά σκάφος ανά ημέρα ανέρχεται σε τετρακόσια 
(400), ανεξαρτήτως αριθμού αλιευτικών ταξιδιών, είτε 
πρόκειται για τη συλλογή του για χρήση ως δόλωμα, είτε 
για ανθρώπινη κατανάλωση.

3. Τα αλιευθέντα άτομα που δεν είναι σύμφωνα με τα 
αναφερόμενα στο παρόν άρθρο, εφόσον είναι ζωντανά, 
επιστρέφονται αμέσως στη θάλασσα.

Άρθρο 6
Καταχώριση των συλλεγόμενων ποσοτήτων

Οι αλιευθείσες ποσότητες ανά είδος και αριθμό ατόμων 
καταχωρίζονται από τους επαγγελματίες αλιείς στο Ολο-
κληρωμένο Σύστημα Παρακολούθησης και Καταγραφής 
Αλιευτικών Δραστηριοτήτων της 2287/40083/7.4.2015 
απόφασης του Αναπληρωτή Υπουργού Παραγωγικής 
Ανασυγκρότησης, Περιβάλλοντος και Ενέργειας (Β’ 695).

Άρθρο 7
Μέτρα για τη διατήρηση του πληθυσμού
του γένους

Σε περίπτωση που από τα στοιχεία παραγωγής, δια-
κίνησης και εμπορίας του τελευταίου ή των τελευταίων 
ετών, σε συνδυασμό με τα αποτελέσματα ερευνητικών 
εργασιών, προκύψει η ανάγκη λήψης μέτρων για τη δι-
ατήρηση των φυσικών πληθυσμών είδους ή ειδών του 
γένους Holothuria spp, σε όλη την επικράτεια ή σε επί 
μέρους γεωγραφικές περιοχές, εφαρμόζεται η παρ. 5 του 
άρθρου 10 του ν.δ. 420/1970, όπως ισχύει.

Άρθρο 8
Κυρώσεις

Για τους παραβάτες του παρόντος εφαρμόζονται οι 
διατάξεις του άρθρου 11 του ν.δ. 420/1970, όπως έχει 
τροποποιηθεί και ισχύει κάθε φορά, και της παρ. 2 του 
άρθρου 20 του ιδίου ως άνω ν.δ. 420/1970, κατά περί-
πτωση, καθώς και της 3866/78486/14.7.2015 απόφασης 
του Υφυπουργού Παραγωγικής Ανασυγκρότησης, Περι-
βάλλοντος και Ενέργειας (Β΄ 1587).

Άρθρο 9
Καταργούμενες διατάξεις

Από την έναρξη ισχύος του παρόντος, το σημείο 17 
του παραρτήματος Ι του άρθρου 6 του π.δ. 109/2002 
(Α΄ 92) καταργείται.

Άρθρο 10
Έναρξη ισχύος

Η ισχύς του παρόντος διατάγματος αρχίζει από τη δη-

μοσίευσή του στην Εφημερίδα της Κυβερνήσεως.

Τεύχος Α’ 90/22.05.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

8003

Στον Υπουργό Αγροτικής Ανάπτυξης και Τροφίμων 
αναθέτουμε τη δημοσίευση και εκτέλεση του παρόντος 
διατάγματος. 

 Αθήνα, 15 Μαΐου 2018
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ

Οι Υπουργοί

Οικονομίας 
και Ανάπτυξης 
ΙΩΑΝΝΗΣ ΔΡΑΓΑΣΑΚΗΣ 

Αγροτικής Ανάπτυξης
και Τροφίμων
ΕΥΑΓΓΕΛΟΣ ΑΠΟΣΤΟΛΟΥ   

Ι

ΠΡΟΕΔΡΙΚΟ ΔΙΑΤΑΓΜΑ ΑΡΙΘΜ. 49 
(2)
 Διάλυση Γυναικείας Ιεράς Κοινοβιακής Μονής 
Αγίων  Δώδεκα  Αποστολών  «Κόκκινης  Εκκλη-
σιάς», της Ιεράς Μητροπόλεως Θεσσαλιώτιδος 
και Φαναριοφερσάλων, που βρίσκεται στην Καρ-
δίτσα, της Δημοτικής Ενότητας Καρδίτσας, του 
Δήμου Καρδίτσας, του Νομού Καρδίτσας. 

 Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ 

 Έχοντας υπόψη:
1. Τις διατάξεις του άρθρου 39 παρ. 3 του ν. 590/1977 
«Περί του καταστατικού Χάρτου της Εκκλησίας της Ελλά-
δος» (Α΄ 146), όπως τροποποιήθηκε με το άρθρο 51, παρ. 2
του ν. 4301/2014 «Οργάνωση της νομικής μορφής των 
θρησκευτικών κοινοτήτων και των ενώσεών τους στην 
Ελλάδα και άλλες διατάξεις Γενικής Γραμματείας Θρη-
σκευμάτων και λοιπές διατάξεις» (Α΄ 223) και της παρ. 5
όπως τροποποιήθηκε με τις διατάξεις της παρ. β του άρ-
θρου 95 του ν. 4485/2017 «Οργάνωση και λειτουργία της 
ανώτατης εκπαίδευσης...» (Α΄ 114) σε συνδυασμό με τις 
διατάξεις των άρθρων 2 παρ. γ΄ και 4 παρ. δ΄ του αριθ. 39/
1972 κανονισμού της Ιεράς Συνόδου της Εκκλησίας της 
Ελλάδος «Περί των εν Ελλάδι Ορθοδόξων Ιερών Μονών 
και των Ησυχαστηρίων» (Α΄ 103).

2. Τις διατάξεις του άρθρου 90 του Κώδικα Νομοθεσίας 
για την Κυβέρνηση και τα Κυβερνητικά Όργανα (άρθρο 
πρώτο του π.δ. 63/2005, Α΄ 98).

3. Τη σύμφωνη γνώμη του Επιχωρίου Μητροπολίτου 
της Ιεράς Μητροπόλεως Θεσσαλιώτιδος και Φαναριο-
φερσάλων (αριθ. πρωτ. 1262/18-7-2017).

4. Την έγκριση της Διαρκούς Ιεράς Συνόδου της Εκκλη-
σίας της Ελλάδος, που παρασχέθηκε κατά τη Θ΄/9-1-2018 
Συνεδρία της 161ης Συνοδικής Περιόδου.

5. Το κανονιστικό διάταγμα 3/8-12-1941 «Περί ανα-
γνωρίσεως ως ανεξαρτήτου Ιεράς Μονής της ιδιωτικής 
τοιαύτης «Κόκκινης Εκκλησίας» περιφέρεια Καρδίτσης» 
(Α΄ 444).

6. Το αριθ. πρωτ. 7/5-7-2017 έγγραφο της Ηγουμένης 
της Ιεράς Μονής Αγίων Δώδεκα Αποστόλων «Κόκκινης 
Εκκλησιάς» Καρδίτσης.

7. Την αριθ. πρωτ. Φ1/Α/230/32052/Β1/26-2-2018 ει-
σήγηση του άρθρου 24 παρ. 5 περ. ε του ν. 4270/2014
(Α΄ 143) της Γενικής Δ/νσης Οικ. Υπηρεσιών του Υπουρ-
γείου Παιδείας, Έρευνας και Θρησκευμάτων, σύμφωνα 
με την οποία η παρούσα κανονιστική πράξη για τη διάλυ-
ση της Γυναικείας Ιεράς Κοινοβιακής Μονής Αγίων Δώ-
δεκα Αποστόλων «Κόκκινης Εκκλησιάς», στην περιοχή 
της Καρδίτσας, της Ιεράς Μητροπόλεως Θεσσαλιώτιδος 
και Φαναριοφερσάλων, δεν προκαλεί καμία επιπρόσθετη 
δαπάνη σε βάρος του τακτικού προϋπολογισμού του 
Υπουργείου Παιδείας, Έρευνας και Θρησκευμάτων ή του 
κρατικού προϋπολογισμού.

8. Την αριθ. 48/2018 γνωμοδότηση του Συμβουλίου 
της Επικρατείας, με πρόταση του Υπουργού Παιδείας, 
Έρευνας και Θρησκευμάτων, αποφασίζουμε:

Άρθρο 1

Διαλύεται η Γυναικεία Ιερά Κοινοβιακή Μονή Αγίων 
Δώδεκα Αποστόλων «Κόκκινης Εκκλησιάς», της Ιεράς 
Μητροπόλεως Θεσσαλιώτιδος και Φαναριοφερσάλων, 
που βρίσκεται στην Καρδίτσα, της Δημοτικής Ενότητας 
Καρδίτσας, του Δήμου Καρδίτσας, του Νομού Καρδί-
τσας, η οποία ιδρύθηκε με το από 8-12-1941 (Α΄ 444) 
κανονιστικό διάταγμα και η Αδελφότητα της διαλυόμε-
νης Ιεράς Μονής μετεγγράφεται στην Ιερά Μονή Αγίου 
Γεωργίου «Καραϊσκάκη» Μαυρομματίου της ίδιας Ιεράς 
Μητροπόλεως.

Άρθρο 2

Η ισχύς του παρόντος αρχίζει από τη δημοσίευσή του 

στην Εφημερίδα της Κυβερνήσεως.

Στον Υπουργό Παιδείας, Έρευνας και Θρησκευμάτων 
αναθέτουμε τη δημοσίευση και εκτέλεση του παρόντος 
διατάγματος. 

 Αθήνα, 15 Μαΐου 2018
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ

Ο Υπουργός
Παιδείας, Έρευνας και Θρησκευμάτων
ΚΩΝΣΤΑΝΤΙΝΟΣ ΓΑΒΡΟΓΛΟΥ  

8004

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 90/22.05.2018

Το Εθνικό Τυπογραφείο αποτελεί δημόσια υπηρεσία υπαγόμενη στο Υπουργείο Διοικητι-
κής  Ανασυγκρότησης  και  έχει  την  ευθύνη  τόσο  για  τη  σύνταξη,  διαχείριση,  εκτύπωση  και 
κυκλοφορία των Φύλλων της Εφημερίδας της Κυβερνήσεως (ΦΕΚ), όσο και για την κάλυψη 
των εκτυπωτικών - εκδοτικών αναγκών του δημοσίου και του ευρύτερου δημόσιου τομέα  
(ν. 3469/2006/Α΄ 131 και π.δ. 29/2018/Α΄58). 

1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ) 

(cid:114) Τα ΦΕΚ σε ηλεκτρονική μορφή διατίθενται δωρεάν στο www.et.gr, την επίσημη ιστο-
σελίδα του Εθνικού Τυπογραφείου. Όσα ΦΕΚ δεν έχουν ψηφιοποιηθεί και καταχωριστεί στην 
ανωτέρω ιστοσελίδα, ψηφιοποιούνται και αποστέλλονται επίσης δωρεάν με την υποβολή αί-
τησης, για την οποία αρκεί η συμπλήρωση των αναγκαίων στοιχείων σε ειδική φόρμα στον 
ιστότοπο www.et.gr. 

(cid:114) Τα ΦΕΚ σε έντυπη μορφή διατίθενται σε μεμονωμένα φύλλα είτε απευθείας από το Τμή-
μα Πωλήσεων και Συνδρομητών, είτε ταχυδρομικά με την αποστολή αιτήματος παραγγελίας 
μέσω των ΚΕΠ, είτε με ετήσια συνδρομή μέσω του Τμήματος Πωλήσεων και Συνδρομητών. 
Tο κόστος ενός ασπρόμαυρου ΦΕΚ από 1 έως 16 σελίδες είναι 1,00 €, αλλά για κάθε επιπλέον 
οκτασέλιδο (ή μέρος αυτού) προ σαυξάνεται κατά 0,20 €. Το κόστος ενός έγχρωμου ΦΕΚ από 
1 έως 16 σελίδες είναι 1,50 €, αλλά για κάθε επιπλέον οκτασέλιδο (ή μέρος αυτού) προσαυξά-
νεται κατά 0,30 €.  To τεύχος Α.Σ.Ε.Π. διατίθεται δωρεάν.
(cid:114) Τρόποι αποστολής κειμένων προς δημοσίευση: 
Α.  Τα  κείμενα  προς  δημοσίευση  στο  ΦΕΚ,  από  τις  υπηρεσίες  και  τους  φορείς  του 
δημο σίου,  αποστέλλονται  ηλεκτρονικά  στη  διεύθυνση  webmaster.et@et.gr  με  χρήση 
προηγμέ νης ψηφιακής υπογραφής και χρονοσήμανσης. 

Β. Κατ’ εξαίρεση, όσοι πολίτες δεν διαθέτουν προηγμένη ψηφιακή υπογραφή μπορούν 
είτε να αποστέλλουν ταχυδρομικά, είτε να καταθέτουν με εκπρόσωπό τους κείμενα προς 
δημοσίευση εκτυπωμένα σε χαρτί στο Τμήμα Παραλαβής και Καταχώρισης Δημοσιευμάτων. 

(cid:114) Πληροφορίες, σχετικά με την αποστολή/κατάθεση εγγράφων προς δημοσίευση, την ημε-
ρήσια κυκλοφορία των Φ.Ε.Κ., με την πώληση των τευχών και με τους ισχύοντες τιμοκαταλό-
γους για όλες τις υπη ρεσίες μας, περιλαμβάνονται στoν ιστότοπο (www.et.gr). Επίσης μέσω 
του ιστότοπου δίδονται πληροφορίες σχετικά με την πορεία δημοσίευσης των εγγράφων, με 
βάση τον Κωδικό Αριθμό Δημοσιεύματος (ΚΑΔ). Πρόκειται για τον αριθμό που εκδίδει το Εθνι-
κό Τυπογραφείο για όλα τα κείμενα που πληρούν τις προϋποθέσεις δημοσίευσης. 

2. ΕΚΤΥΠΩΤΙΚΕΣ - ΕΚΔΟΤΙΚΕΣ ΑΝΑΓΚΕΣ ΤΟΥ ΔΗΜΟΣΙΟΥ 

Το Εθνικό Τυπογραφείο ανταποκρινόμενο σε αιτήματα υπηρεσιών και φορέων του δημοσίου 
αναλαμβάνει να σχεδιάσει και να εκτυπώσει έντυπα, φυλλάδια, βιβλία, αφίσες, μπλοκ, μηχανο-
γραφικά έντυπα, φακέλους για κάθε χρήση, κ.ά.  

Επίσης σχεδιάζει ψηφιακές εκδόσεις, λογότυπα και παράγει οπτικοακουστικό υλικό.

Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054

ΕΞΥΠΗΡΕΤΗΣΗ ΚΟΙΝΟΥ 
Πωλήσεις - Συνδρομές: (Ισόγειο, τηλ. 210 5279178 - 180)
Πληροφορίες: (Ισόγειο, Γρ. 3 και τηλεφ. κέντρο 210 5279000) 
Παραλαβή Δημ. Ύλης: (Ισόγειο, τηλ. 210 5279167, 210 5279139) 
Ωράριο για το κοινό: Δευτέρα ως Παρασκευή: 8:00 - 13:30

Ιστότοπος: www.et.gr 
Πληροφορίες σχετικά με την λειτουργία  
του ιστότοπου: helpdesk.et@et.gr 
Αποστολή ψηφιακά υπογεγραμμένων 
εγγράφων προς δημοσίευση στο ΦΕΚ:  
webmaster.et@et.gr 
Πληροφορίες για γενικό πρωτόκολλο 
και αλληλογραφία: grammateia@et.gr

για να βελτιώσουμε τις υπηρεσίες μας,  συμπληρώνοντας την ειδική φόρμα στον ιστότοπό μας.

Πείτε μας τη γνώμη σας, 
Πείτε μας τη γνώμη σας,

*01000902205180004*

