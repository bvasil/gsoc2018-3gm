E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

545

6 Φεβρουαρίου 2018

ΤΕΥΧΟΣ  ΠΡΩΤΟ

Αρ. Φύλλου 17

1 

2 

 

ΠΕΡΙΕΧΟΜΕΝΑ

ΑΠΟΦΑΣΕΙΣ

Έγκριση  του  Πρωτοκόλλου  της  συνάντησης  της 
Μικτής Επιτροπής για την οδική μεταφορά επιβα-
τών  και  εμπορευμάτων  μεταξύ  Αντιπροσωπειών 
της Δημοκρατίας της Σερβίας και της Δημοκρατί-
ας της Ελλάδας.

ΚΑΝΟΝΙΣΜΟΙ

Κανονισμός  της  Ιεράς  Συνόδου  302/2018  «περί 
Εκκλησιαστικών Υποτροφιών».

ΑΠΟΦΑΣΕΙΣ
Αριθμ. Φ. 0544/Μ.7014/ΑΣ 29575 
(1)
  Έγκριση του Πρωτοκόλλου της συνάντησης της 
Μικτής Επιτροπής για την οδική μεταφορά επι-
βατών και εμπορευμάτων μεταξύ Αντιπροσωπει-
ών της Δημοκρατίας της Σερβίας και της Δημο-
κρατίας της Ελλάδας.

ΟΙ ΥΠΟΥΡΓΟΙ 
ΕΣΩΤΕΡΙΚΩΝ - ΕΞΩΤΕΡΙΚΩΝ - ΟΙΚΟΝΟΜΙΚΩΝ - 
ΥΠΟΔΟΜΩΝ ΚΑΙ ΜΕΤΑΦΟΡΩΝ - 
ΝΑΥΤΙΛΙΑΣ ΚΑΙ ΝΗΣΙΩΤΙΚΗΣ ΠΟΛΙΤΙΚΗΣ - 
ΑΓΡΟΤΙΚΗΣ ΑΝΑΠΤΥΞΗΣ ΚΑΙ ΤΡΟΦΙΜΩΝ

  Έχοντας υπόψη:
1. Τις διατάξεις της Συμφωνίας της Κυβέρνησης της 
Ελληνικής Δημοκρατίας και της Κυβέρνησης της Ομο-
σπονδιακής Δημοκρατίας της Γιουγκοσλαβίας για διε-
θνείς οδικές μεταφορές επιβατών και εμπορευμάτων 
που υπεγράφη στο Βελιγράδι στις 9 Μαΐου 2002 και 
κυρώθηκε με το ν. 3225/2004, (ΦΕΚ Α΄ 22).

2. Το άρθρο δεύτερο του ως άνω κυρωτικού νόμου 
σύμφωνα με το οποίο τα Πρωτόκολλα - Πρακτικά που 
καταρτίζονται από τη Μικτή Επιτροπή του άρθρου 22 της 
Συμφωνίας εγκρίνονται με κοινή πράξη των αρμοδίων 
κατά περίπτωση Υπουργών.

3. Τις διατάξεις του άρθρου 90 του κώδικα νομοθε-
σίας για την Κυβέρνηση και τα κυβερνητικά όργανα 
(π.δ. 63/2005, ΦΕΚ Α΄ 98).

4. Την υπ’ αριθμ. Υ186/10.11.2016 απόφαση του Πρω-
θυπουργού «Ανάθεση Αρμοδιοτήτων στον Αναπληρωτή 
Υπουργό Εσωτερικών Νικόλαο Τόσκα» (ΦΕΚ Β΄ 3671).

5. Το γεγονός ότι εκ της εφαρμογής των διατάξεων του 
υπό έγκριση Πρωτοκόλλου ουδεμία δαπάνη προκαλείται 
σε βάρος του κρατικού προϋπολογισμού.

6. Το περιεχόμενο του υπό έγκριση Πρωτοκόλλου, 

αποφασίζουμε:

Εγκρίνουμε ως έχει και στο σύνολο του το Πρωτό-
κολλο της Συνάντησης της Μικτής Επιτροπής για την 
οδική μεταφορά επιβατών και εμπορευμάτων μεταξύ 
Αντιπροσωπειών της Δημοκρατίας της Σερβίας και της 
Δημοκρατίας της Ελλάδας που υπεγράφη στο Βελιγράδι 
στις 24 Μαΐου 2017, το κείμενο του οποίου σε πρωτότυ-
πο στην ελληνική γλώσσα έχει ως εξής:

ΠΡΩΤΟΚΟΛΛΟ
από την συνάντηση της Μικτής Επιτροπής 
για την οδική μεταφορά επιβατών 
και εμπορευμάτων μεταξύ Αντιπροσωπειών 
της Δημοκρατίας της Σερβίας 
και της Δημοκρατίας της Ελλάδας Βελιγράδι,
23 και 24 Μαΐου 2017

Η συνάντηση της Μικτής Επιτροπής για την οδική 
μεταφορά  επιβατών  και  εμπορευμάτων  μεταξύ  των 
Αντιπροσωπειών της Δημοκρατίας της Σερβίας και της 
Δημοκρατίας της Ελλάδας πραγματοποιήθηκε στις 23 
και 24 Μαΐου το 2017, στο Βελιγράδι.

Τα μέλη των Αντιπροσωπειών αναφέρονται στο Προ-

σάρτημα.

Μετά την ανταλλαγή χαιρετισμών, οι Αντιπροσωπείες 

συμφώνησαν στην εξής ημερήσια διάταξη:

1. Ανταλλαγή στατιστικών στοιχείων
2. Μεταφορά εμπορευμάτων
3. Μεταφορά επιβατών
4. Διάφορα.
1. Ανταλλαγή στατιστικών στοιχείων.
Τα δύο μέρη αντάλλαξαν στατιστικά στοιχεία σχετικά 
με την εμπορική συναλλαγή και την μεταφορά μεταξύ 
των δύο χωρών στην προηγούμενη περίοδο και συμπέ-
ραναν ότι υπάρχει αύξηση στις εμπορικές συναλλαγές 
μεταξύ των δύο κρατών.

Η σέρβικη πλευρά τόνισε ότι βάσει των στοιχείων της, 
το 95% της προαναφερόμενης διμερούς συναλλαγής 

546

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 17/06.02.2018

υλοποιείται με τη μορφή οδικής μεταφοράς και ότι η 
ίδια η μεταφορά είναι εξαιρετικής σημασίας για την οι-
κονομία των δύο κρατών.

Η ελληνική πλευρά τόνισε ότι βάσει των στοιχείων 
περί των χρησιμοποιηθέντων διμερών αδειών για το 
έτος 2016, η χρήση από τους Έλληνες μεταφορείς είναι 
ιδιαίτερα μικρή σε σχέση με τη συνολική ποσόστωση 
των 8.000 αδειών και πρέπει να εξασφαλισθεί η μεγα-
λύτερη δυνατή χρήση των διμερών αδειών από τους 
Έλληνες μεταφορείς προς το αμοιβαίο όφελος και των 
δύο πλευρών.

Η σέρβικη πλευρά τόνισε ότι το ενδιαφέρον των Σέρ-
βων μεταφορέων για την υλοποίηση των διμερών με-
ταφορών, εκτός των διμερών μεταφορών προς / από τα 
λιμάνια, είναι αυξημένο, και ότι ο αριθμός αδειών για το 
έτος 2016 ήταν ανεπαρκής. Επίσης τόνισε ότι ο αριθμός 
των αδειών από ή προς τρίτες χώρες είναι ανεπαρκής.

Η  ελληνική  πλευρά  επεσήμανε  ότι  οι  υφιστάμενες 
ποσοστώσεις υπερκαλύπτουν σε σημαντικό βαθμό τη 
ζήτηση σε φορτία με βάση τα υφιστάμενα στατιστικά 
στοιχεία των εμπορικών συναλλαγών και ειδικότερα 
τόνισε ότι ο αριθμός των 215 τριγωνικών αδειών είναι ο 
υψηλότερος, που ανταλλάσσει η Ελλάδα με τρίτες χώρες 
και παρέχει τη δυνατότητα στους Σέρβους μεταφορείς 
να διενεργούν μεταφορικό έργο που ανήκει στους Έλ-
ληνες μεταφορείς.

2. Μεταφορά Εμπορευμάτων.
Τα δύο μέρη αντάλλαξαν στοιχεία περί των χρησιμο-

ποιηθέντων αδειών.

Η σέρβικη πλευρά ενημέρωσε την ελληνική πλευρά 
περί  του  στρατηγικού  στόχου  της  Δημοκρατίας  της 
Σερβίας, στον τομέα των οδικών μεταφορών, ο οποίος 
προβλέπει την απελευθερωμένη πρόσβαση στις μετα-
φορικές αγορές των εμπορικών μεταφορών, έχοντας ως 
πρότυπο την αγορά της Ευρωπαϊκής Ένωσης για τις διμε-
ρείς, διαμετακομιστικές και μεταφορές από ή προς Τρίτες 
χώρες. Σχετικά με αυτό, η σερβική πλευρά παρουσίασε 
περισσότερες προτάσεις με σκοπό την εξασφάλιση όσο 
το δυνατόν καλύτερων συνθηκών για την υλοποίηση 
των μεταφορών στις εδαφικές επικράτειες των δύο χω-
ρών όπως είναι το απελευθερωμένο καθεστώς για όλα 
ή μόνο για ορισμένα είδη μεταφορών, απελευθερωμένο 
καθεστώς για φορτηγά οχήματα ανώτερων κατηγοριών 
(EURO 5 ασφαλές ή EURO 6 ασφαλές), εισαγωγή χρονι-
κών (ετήσιων) αδειών, ενοποίηση διαφορετικών ειδών 
των αδειών σε μια άδεια (διμερών, λιμενικών και αδειών 
διέλευσης). Επίσης, με σκοπό την επίλυση θεμάτων σχε-
τικών με την αποζημίωση για τη χρήση των δρόμων σε 
σχέση με την εφαρμογή του Συμφώνου Σταθεροποίησης 
και Προσχώρησης ανάμεσα στην Ευρωπαϊκή Ένωση και 
τα Κράτη Μέλη της από την μια μεριά, και της Δημοκρα-
τίας της Σερβίας από την άλλη μεριά, η σέρβικη πλευρά 
πρότεινε, εκτός των προαναφερόμενων λύσεων και την 
αμοιβαία κατάργηση των αποζημιώσεων, τις οποίες οι 
δύο πλευρές εισπράττουν στις συνοριακές διαβάσεις. 
Επίσης  τόνισε  πως  στην  ελληνική  πλευρά  βάσει  της 
Συμφωνίας  Σταθεροποίησης  και  Προσχώρησης  έχει 
εξασφαλιστεί απεριόριστη διαμετακόμιση χωρίς άδεια 
στην διάρκεια υλοποίησης των μεταφορών των εμπο-

ρευμάτων μεταξύ οποιωνδήποτε δύο Κρατών - Μελών 
της Ευρωπαϊκής Ένωσης.

Η ελληνική πλευρά επεσήμανε ότι η διενέργεια της δια-
μετακόμισης μέσω της Σερβικής Επικράτειας με φορτηγά 
αυτοκίνητα ταξινομημένα σε Κράτη - Μέλη της Ε.Ε και 
προορισμό άλλα Κ-Μ της Ε.Ε ρυθμίζεται πλέον αποκλει-
στικά με την Ενδιάμεση Συμφωνία μεταξύ της Ε.Ε και της 
Σερβικής Δημοκρατίας, δεν αποτελεί διμερές ζήτημα 
για την εξέταση του και επομένως οποιοδήποτε θέμα 
εφαρμογής των διατάξεων περί αυτής της διαμετακό-
μισης, επιλύεται στο πλαίσιο της Ενδιάμεσης Επιτροπής 
του άρθρου 42 της ανωτέρω Συμφωνίας.

Οι δύο αντιπροσωπίες αντάλλαξαν πληροφορίες μετα-
ξύ τους σχετικά με το θέμα είσπραξης τελών στα οποία 
υπόκεινται τα οχήματα, που έλαβαν άδεια κυκλοφορίας 
στην επικράτεια της μιας πλευράς, όταν πραγματοποιούν 
μεταφορές στην επικράτεια της άλλης πλευράς, δηλαδή 
σχετικά με το θέμα των αποζημιώσεων για τη χρήση των 
δρόμων στη Δημοκρατία της Σερβίας και του τελωνεια-
κού τέλους στην Ελληνική Δημοκρατία.

Η ελληνική πλευρά ενημέρωσε την σέρβικη πλευρά 
ότι όλα τα αλλοδαπά οχήματα πληρώνουν το τελωνειακό 
τέλος, ύψους 100 ευρώ βάσει των διατάξεων της Εθνικής 
νομοθεσίας, εφόσον χρησιμοποιούνται άδειες με τέλη 
και η είσπραξη του τέλους αυτού πραγματοποιείται από 
τις αρμόδιες τελωνειακές αρχές.

Η σέρβικη πλευρά ενημέρωσε την ελληνική πλευρά ότι 
για τα αλλοδαπά οχήματα που κινούνται στους δρόμους 
της Σερβίας καταβάλλεται αποζημίωση για τη χρήση 
του κρατικού δρόμου, ποσό το οποίο υπολογίζεται σε 
συνάρτηση με τον αριθμό των διανυθέντων χιλιομέτρων 
και της συνολικής μάζας του φορτηγού οχήματος και η 
είσπραξη του δασμού αυτού πραγματοποιείται από τα 
αρμόδια Σέρβικα τελωνειακά όργανα.

Η σέρβικη πλευρά πρότεινε την αναλογική απαλλαγή 
των Σέρβων και των Ελλήνων μεταφορέων από την υπο-
χρέωση πληρωμής των δασμών αυτών, επισημαίνοντας 
τις διατάξεις του Πρωτοκόλλου 4 του Συμφώνου Σταθε-
ροποίησης και Προσχώρησης, σύμφωνα με τις οποίες 
υπάρχει δυνατότητα διμερούς θεώρησης του θέματος 
αυτού.

Η ελληνική πλευρά τόνισε ότι ειδικότερα το θέμα των 
τελών χρήσης της οδικής υποδομής κατά τη διενέργεια 
της διαμετακόμισης με βάση τις διατάξεις της Ενδιάμε-
σης Συμφωνίας, αποτελεί επίσης αρμοδιότητα της Ενδιά-
μεσης Επιτροπής, που λειτουργεί στο πλαίσιο εφαρμογής 
της Συμφωνίας αυτής.

Επειδή η σερβική πλευρά δήλωσε ότι δεν έγινε απο-
δεκτή καμία πρόταση της επί των ανωτέρω, επέμενε 
στη σημαντική αύξηση του υφιστάμενου αριθμού των 
ανταλλασσόμενων αδειών και ιδιαίτερα των διμερών 
αδειών και των αδειών από ή προς τρίτες χώρες.

Η ελληνική πλευρά πρότεινε, με βάση τα υφιστάμενα 
στοιχεία, τη σημαντική μείωση των ποσοστώσεων των 
διμερών και τριγωνικών αδειών.

Η σερβική πλευρά δεν δέχθηκε την πρόταση αυτή.
Μετά από μακρά συζήτηση, οι δύο πλευρές δεν συμ-
φώνησαν σε νέες ποσοστώσεις επί των αδειών και κα-
τέληξαν ότι θα συνεχίσουν με την ανταλλαγή των ιδίων 
ποσοστώσεων και συγκεκριμένα:

Τεύχος Α’ 17/06.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

547

Για τους Σέρβους μεταφορείς:
-13.000 διμερείς άδειες χωρίς τέλη
- 3.000 τράνζιτ άδειες με τέλη
-12.000 λιμενικές άδειες με τέλη
- 3.000 λιμενικές άδειες χωρίς τέλη
- 215 άδειες από ή προς τρίτες χώρες χωρίς τέλη.
Για τους Έλληνες μεταφορείς:
- 8.000 διμερείς άδειες με την πληρωμή αποζημίωσης 

για την χρήση των δρόμων

για την χρήση των δρόμων

- 34.000 άδειες τράνζιτ με την πληρωμή αποζημίωσης 

- 24.000 άδειες τράνζιτ χωρίς πληρωμή αποζημίωσης 

για την χρήση των δρόμων.

Η σέρβικη πλευρά παρακάλεσε την ελληνική πλευρά 
όπως για το έτος 2017 εγκρίνει 3.000 διμερείς άδειες 
χωρίς αποζημίωση για την χρήση των δρόμων, για τους 
Σέρβους μεταφορείς έχοντας υπ’ όψιν ότι ο αριθμός των 
αδειών ο οποίος έχει ανταλλαχθεί και προορίζεται για 
αυτό το είδος της μεταφοράς, δεν επαρκεί για την πραγ-
ματοποίηση των μεταφορών στο τρέχον έτος.

Η ελληνική πλευρά απάντησε ότι δεν μπορεί να αντα-

ποκριθεί στο αίτημα αυτό.

Οι δύο πλευρές εξέτασαν το θέμα της χρήσης της “λι-
μενικής άδειας” και συμφώνησαν ότι με την άδεια αυτή 
πραγματοποιείται η διμερής μεταφορά μεταξύ των δύο 
χωρών με τόπο φόρτωσης ή εκφόρτωσης το λιμάνι, χω-
ρίς τη διενέργεια άλλου τύπου μεταφοράς. Η άδεια αυτή 
θα προσκομίζεται προς έλεγχο από τα όργανα ελέγχου 
στο λιμάνι.

Τα δύο μέρη επιβεβαίωσαν ότι οι άδειες για κάθε τρέ-
χον έτος θα ισχύουν έως τις 31 Ιανουαρίου του επόμενου 
έτους.

3. Μεταφορά επιβατών
Οι δύο πλευρές παρουσίασαν την υφιστάμενη κατά-
σταση στον τομέα οδικών μεταφορών επιβατών διενερ-
γούμενων βάσει αδειών τακτικών γραμμών και διαπί-
στωσαν ότι οι εν λόγω μεταφορές πραγματοποιούνται 
χωρίς σημαντικά προβλήματα.

Οι δύο πλευρές αντάλλαξαν πληροφορίες σχετικά με 
τις εκδοθείσες άδειες τακτικών γραμμών για τους Σέρ-
βους και τους Έλληνες μεταφορείς. Η σερβική πλευρά ζή-
τησε την εξήγηση εάν η ελληνική πλευρά θα εξέταζε και 
αιτήματα των Σέρβων μεταφορέων για καθιέρωση νέων 
γραμμών και με άλλες πόλεις της Ελλάδας εκτός από την 
Αθήνα και την Θεσσαλονίκη, διότι η ελληνική πλευρά την 
είχε πληροφορήσει στην προηγούμενη συνάντηση της 
Μεικτής Επιτροπής ότι η μεταφορά επιβατών σε τακτικές 
γραμμές εκτελείται μόνο μεταξύ της Αθήνας ή/και της 
Θεσσαλονίκης και των πρωτευουσών στο εξωτερικό. Η 
ελληνική πλευρά εξήγησε ότι όσον αφορά την καθιέρω-
ση νέων γραμμών με άλλες πόλεις, βάσει της ελληνικής 
νομοθεσίας, αυτή είναι εφικτή μόνο κατόπιν συμφωνίας 
εγκαθίδρυσης γραμμής στο Πρωτόκολλο της Μεικτής 
Επιτροπής. Περαιτέρω, η ελληνική πλευρά ζήτησε την 
έκδοση των αδειών που αφορούν τη γραμμή Αθήνα-Νό-
βισαντ, δεδομένου ότι εκκρεμεί η έκδοση των αντίστοι-
χων σερβικών αδειών και υπενθύμισε την πρόβλεψη της 
παραγράφου 5 του άρθρου 5 της Συμφωνίας ότι, μετά 

την πάροδο τριών μηνών από τη διαβίβαση αιτήματος 
χωρίς να έχει δοθεί απάντηση, η συναίνεση του έτερου 
συμβαλλόμενου μέρους θεωρείται ως δοθείσα.

Η σερβική πλευρά εξήγησε ότι το αίτημα για την προ-
αναφερόμενη γραμμή λόγω μη εκπλήρωσης της εθνικής 
νομοθεσίας της εκ μέρους του Σέρβου μεταφορέα ήδη 
έχει απορριφθεί. Η σερβική πλευρά επίσης τόνισε ότι 
σύμφωνα με το άρθρο 5 παράγραφος 5 της Συμφωνί-
ας θα μελετήσει εκ νέου τα υποβληθέντα αιτήματα για 
την εν λόγω γραμμή. Επί του θέματος αυτού, η ελληνική 
πλευρά θα ενημερωθεί το συντομότερο.

Η ελληνική πλευρά ζήτησε την άρση της υποχρέω-
σης καταβολής διοικητικού παραβόλου για την έκδοση/
ανανέωση αδειών τακτικών γραμμών καθώς και για την 
έκδοση αδειών διέλευσης (transit). Η σέρβικη πλευρά 
εξήγησε πως, σύμφωνα με την εθνική της νομοθεσία, 
το προβλεπόμενο παράβολο για την έκδοση/ανανέωση 
αδειών πρέπει να το καταβάλουν όλοι οι μεταφορείς, 
τόσο οι Σέρβοι όσο και οι Έλληνες και προσκόμισε στην 
ελληνική πλευρά τα προβλεπόμενα ποσά σε δινάρια. 
Η ελληνική πλευρά ζήτησε την άρση της υποχρέωσης 
διενέργειας ισάριθμων δρομολογίων μεταξύ των συ-
νεργαζόμενων Ελλήνων και Σέρβων μεταφορέων, εξη-
γώντας αναλυτικά τις αλλαγές που έχουν επέλθει στην 
ελληνική νομοθεσία αναφορικά με το ζήτημα αυτό. Η 
σέρβικη πλευρά δήλωσε ότι, σύμφωνα με την ισχύου-
σα συμφωνία και την εθνική νομοθεσία της πρέπει να 
υπάρχει αμοιβαιότητα μεταξύ των Σέρβων και Ελλήνων 
μεταφορέων. Κατά την εξέταση μεμονωμένων αιτημά-
των υπάρχει δυνατότητα αδειοδότησης με διαφορετικό 
ποσοστό επί των δρομολογίων μεταξύ των μεταφορέων 
που θα τείνει όμως προς την αμοιβαιότητα.

Οι δύο πλευρές μελέτησαν τις δυνατότητες επίλυσης 
του προβλήματος της παράνομης μεταφοράς επιβατών 
με οχήματα έως 9 θέσεων συμπεριλαμβανομένου και 
του οδηγού. Αμφότερες διαπίστωσαν ότι είναι απαραί-
τητο να ενδυναμώσουν τη συνεργασία τους σχετικά 
με το θέμα αυτό. Η σέρβικη πλευρά εξήγησε τα μέτρα 
που προβλέπονται στη νέα εθνική νομοθεσίατης και τα 
οποία ψηφίστηκαν με σκοπό την επίλυση του προβλή-
ματος αυτού, παρουσιάζοντας τον τρόπο διαπίστωσης 
και επιβολής ποινής της παράνομης μεταφοράς των 
επιβατών.

Οι δύο πλευρές δήλωσαν ότι δεν εντοπίζονται δυσκο-
λίες στη διενέργεια των έκτακτων επιβατικών μεταφο-
ρών με λεωφορεία και πούλμαν.

Τέλος, η ελληνική πλευρά ζήτησε διευκρινίσεις επί της 
σερβικής νομοθεσίας ως προς τις διατάξεις για τη χρο-
νική απόσταση των 8 ωρών μεταξύ των αναχωρήσεων 
από την αφετηρία των γραμμών καθώς και για το αν αυτό 
ισχύει και για τις ενδιάμεσες στάσεις.

4. Διάφορα.
Η σέρβικη πλευρά έθεσε ξανά το ερώτημα της παρα-
βίασης της διάταξης του άρθρου 14 παράγραφος 2 της 
διμερούς διακρατικής Συμφωνίας σχετικά με το θέμα 
του περιορισμού της ποσότητας των καυσίμων στις ερ-
γοστασιακές δεξαμενές των οχημάτων σε 200 λίτρα κατά 
την είσοδο στην ελληνική επικράτεια τονίζοντας ειδικά 
ότι η προαναφερθείσα διακρατική σύμβαση αποτελεί 

548

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 17/06.02.2018

διάταγμα ανώτερης νομικής ισχύος από τις εθνικές δια-
τάξεις και ότι ως τέτοια πρέπει να τηρείται.

Η ελληνική πλευρά απάντησε ότι το θέμα αφορά σε 
ένα συγκεκριμένο μέτρο δημοσιονομικής προσαρμογής 
το οποίο ισχύει για όλους τους μεταφορείς και ότι σύμ-
φωνα με το ελληνικό Υπουργείο Οικονομικών δεν μπο-
ρούν να γίνουν εξαιρέσεις. Ως εκ τούτου υπερισχύει κάθε 
άλλης εθνικής νομοθεσίας και επομένως δεν υφίσταται 
καμία παραβίαση σύμφωνα με την ελληνική πλευρά.

Η σέρβικη πλευρά τόνισε ότι διαφωνεί έντονα με την 
εξήγηση και ότι η παραβίαση της Συμφωνίας μεταξύ δύο 
κρατών είναι ολοφάνερη. Η σέρβικη πλευρά διατύπωσε 
την άποψη της ότι οι διατάξεις της Ευρωπαϊκής Ένωσης 
αναφορικά με τις υποχρεώσεις και τα δικαιώματα, δεν 
αφορούν την Δημοκρατία της Σερβίας και ότι για αυτόν 
τον λόγο δεν χρειάζεται να τις σέβεται. Σχετικά με αυτό, η 
σέρβικη πλευρά ζήτησε από την ελληνική πλευρά όπως 
στο συντομότερο χρονικό διάστημα προσκομίσει τον 
αριθμό και τον τίτλο των σχετικών διατάξεων.

Η ελληνική πλευρά υποσχέθηκε να ανταποκριθεί σε 

αυτό το σερβικό αίτημα.

Η σέρβικη πλευρά έθεσε το ερώτημα και της επιστρο-
φής φόρων επιπρόσθετης αξίας (Φ.Π.Α.) για την αγορά 
καυσίμων στην εδαφική επικράτεια της Ελληνικής Δη-
μοκρατίας και επισήμανε ότι τέτοια δυνατότητα στην 
πράξη δεν υπάρχει.

Η ελληνική πλευρά υποσχέθηκε να προσκομίσει στη 
σερβική πλευρά τις εθνικές φορολογικές διατάξεις για 
το θέμα αυτό.

Οι δύο πλευρές διαπίστωσαν ότι η μεγάλη καθυστέρη-
ση στις συνοριακές διελεύσεις, ειδικά στις περιπτώσεις 
των φυτουγειονομικών επιθεωρήσεων είναι απαράδε-
κτη. Οι δύο πλευρές συμφώνησαν να απευθυνθούν στις 
αρμόδιες Αρχές ώστε να επιλυθεί το θέμα αυτό. Επίσης 
συμφώνησαν  τα  φορτηγά,  που  μεταφέρουν  ευπαθή 
προϊόντα, τα λεωφορεία και τα επιβατικά αυτοκίνητα 
που μεταφέρουν περισσότερους από πέντε επιβάτες 
μετά του οδηγού να ελέγχονται σε διακριτό διάδρομο.
Οι δύο πλευρές επιβεβαίωσαν τη θέλησή τους, να συ-
νεχίσουν την ανάπτυξη της συνεργασίας στον τομέα των 
οδικών μεταφορών.

Οι συζητήσεις πραγματοποιήθηκαν σε επικοδομητικό 

και φιλικό κλίμα.

Η ελληνική πλευρά προσκάλεσε τη σερβική πλευρά 
στην Αθήνα για την επόμενη σύνοδο της Μικτής Σερβο-
Ελληνικής Επιτροπής Οδικών Μεταφορών. Η ακριβής 
ημερομηνία θα καθοριστεί δια της διπλωματικής οδού.
Οι δύο πλευρές ενημέρωσαν η μία την άλλη για τα 
αρμόδια όργανα στις διεθνείς μεταφορές εμπορευμάτων 
και επιβατών και αντάλλαξαν στοιχεία επικοινωνίας για 
τα αρμόδια άτομα επικοινωνίας για την επίλυση ενδε-
χόμενων θεμάτων.

Για τις επιβατικές μεταφορές:
- Μαρίνα Μυσίρη, Αναπληρώτρια Προϊστάμενη Τμή-
ματος Υπεραστικών Μεταφορών - Δ/νση Επιβατικών 
Μεταφορών

email: m.mysiri@yme.gov.gr 
τηλ.: 0030 210 650 8458

- Ασπασία Ιορδανίδου - Τμήμα Υπεραστικών Μεταφο-

ρών - Δ/νση Επιβατικών Μεταφορών

email: a.iordanidou@yme.gov.gr 
τηλ.: 0030 210 650 8627
Για τις εμπορευματικές μεταφορές:
- Αργυρώ Νεαμονιτάκη - Τμήμα Εμπορευματικών Με-

ταφορών - Δ/νση Συνδυασμένων Μεταφορών

email: a.neamonitaki@yme.gov.gr 
τηλ.: 0030 210 650 8475
Για τη σερβική πλευρά:
- drumski@mgsi.gov.rs
Επικοινωνία για επιβατικές μεταφορές :
Ραντμίλα Στογίλοβιτς: radmila.stojilovic@mgsi.gov.rs; 

+ 381 11 213 38 89, 

Επικοινωνία για μεταφορές εμπορευμάτων: Γιέλενα 
Τοπάλοβιτς - Κιτάνοβιτς: jelena.topalovic@mgsi.gov.rs; 
+381 11 311 90 80.

Το παρόν Πρωτόκολλο υπογράφηκε στο Βελιγράδι 
στις 24 Μαΐου 2017 σε τέσσερα πρωτότυπα αντίγραφα, 
στη σερβική και στην ελληνική γλώσσα, καθένα από τα 
οποία είναι εξίσου αυθεντικό.

Για την αντιπροσωπία   Για την αντιπροσωπία
της Δημοκρατίας  
της Σερβίας 
NΤΑΜΙΡ ΛΕΝΤΕΝΤΣΑΝ  ΤΡΙΑΝΤΑΦΥΛΛΟΣ ΠΑΠΑΤΡΙΑΝΤΑΦΥΛΛΟΥ

της Δημοκρατίας
της Ελλάδας

 

ΠΑΡΑΡΤΗΜΑ

Αντιπροσωπεία της Δημοκρατίας της Σερβίας:
- Damir Ledencan, Επικεφαλής της Αντιπροσωπείας, 
Προϊστάμενος Τμήματος Οδικών Μεταφορών, Υπουρ-
γείο Κατασκευών, Μεταφορών και Υποδομών

- Aleksandar Rajic, Ανώτατος Σύμβουλος, Υπουργείο 

Κατασκευών, Μεταφορών και Υποδομών

- Vesna Djordjevic, Ανώτατος Σύμβουλος, Υπουργείο 

Κατασκευών, Μεταφορών και Υποδομών

- Jelena Topalovic - Kitanovic, Ανώτατος Σύμβουλος, 

Υπουργείο Κατασκευών, Μεταφορών και Υποδομών

- Gorica Veljovic, Εκπρόσωπος του Υπουργείου Οικο-

νομίας και Τελωνειακής Διοίκησης

- Mirko Ozegovic, Εκπρόσωπος του Εμπορικού Επιμε-

- Nebojsa Barlovac, Εκπρόσωπος της Ένωσης Φορ-
τηγών Αυτοκινήτων -Zdravko Dokic, Εκπρόσωπος της 
Ένωσης Φορτηγών Αυτοκινήτων

- Natasa Milkos και Jasmina Ilic διερμηνέας
Αντιπροσωπεία της Δημοκρατίας της Ελλάδας:
- Τριαντάφυλλος Παπατριανταφύλλου, Επικεφαλής της 
αντιπροσωπείας, Προϊστάμενος Διεύθυνσης Συνδυασμέ-
νων Μεταφορών, Υπουργείο Υποδομών και Μεταφορών
- Μαρίνα Μυσίρη, Αναπληρώτρια Τμήματος Υπεραστι-

κών Μεταφορών, Διεύθυνση Επιβατικών Μεταφορών

- Αργυρώ Νεαμονιτάκη, Εμπειρογνώμων, Διεύθυνση 

Συνδυασμένων Μεταφορών

λητηρίου της Σερβίας

γών Αυτοκινήτων

- Miodrag Vujnovic, Εκπρόσωπος της Ένωσης Φορτη-

Τεύχος Α’ 17/06.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

549

- Ασπασία Ιορδανίδου, Εμπειρογνώμων, Τμήμα Υπερα-
στικών Μεταφορών, Διεύθυνση Επιβατικών Μεταφορών
- Απόστολος Κενανίδης, Πρόεδρος Σωματείου Ελλή-

νων μεταφορέων εμπορευμάτων (ΟΦΑΕ)

- Βασίλειος Σιάμος, Αντιπρόεδρος Γενικής Πανελλα-
δικής Ομοσπονδίας Επιχειρήσεων Τουρισμού (ΓΕΠΟΕΤ)

Η απόφαση αυτή να δημοσιευθεί στην Εφημερίδα της 

Κυβερνήσεως.

Αθήνα, 22 Ιανουαρίου 2018
Οι Υπουργοί

Αναπληρωτής Υπουργός 
Εσωτερικών 
ΝΙΚΟΛΑΟΣ ΤΟΣΚΑΣ 

 
Οικονομικών 
ΕΥΚΛΕΙΔΗΣ ΤΣΑΚΑΛΩΤΟΣ 

Εξωτερικών
ΝΙΚΟΛΑΟΣ ΚΟΤΖΙΑΣ

Υποδομών 
και Μεταφορών
ΧΡΗΣΤΟΣ ΣΠΙΡΤΖΗΣ

Ναυτιλίας  
και Νησιωτικής Πολιτικής 
ΠΑΝΑΓΙΩΤΗΣ ΚΟΥΡΟΥΜΠΛΗΣ   ΕΥΑΓΓΕΛΟΣ ΑΠΟΣΤΟΛΟΥ

Αγροτικής Ανάπτυξης
και Τρόφιμων

Ι

ΚΑΝΟΝΙΣΜΟΣ ΥΠ’ ΑΡΙΘΜ. 302/2018 
(2)
Κανονισμός της Ιεράς Συνόδου 302/2018 «περί 
Εκκλησιαστικών Υποτροφιών».

Η ΙΕΡΑ ΣΥΝΟΔΟΣ
ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ

Λαβούσα υπόψη:
1. το άρθρο 43 παραγρ. 3 του ν. 590/1977 «Περί Κατα-
στατικού Χάρτου της Εκκλησίας της Ελλάδος» (Α΄ 146),
2. την υπ’ αριθμ. 182/19.12.2017 Εισήγησιν της Συ-
νοδικής Επιτροπής Διορθοδόξων και Διαχριστιανικών 
Σχέσεων,

3. την υπ’ αριθμ. 2/2018 Γνωμοδότησιν του Ειδικού 

Νομικού Συμβούλου της Εκκλησίας της Ελλάδος,

4. την από 9.1.2018 απόφασιν της Διαρκούς Ιεράς Συ-

νόδου, αποφασίζει:

αντικαθιστά 

τόν  Κανονισμό  191/2009 

(ΦΕΚ 
218/29.10.2009 ) της Ιεράς Συνόδου της Εκκλησίας της 
Ελλάδος «περί Εκκλησιαστικών Υποτροφιών», ως εξής:

ΚΑΝΟΝΙΣΜΟΣ ΑΡΙΘΜ. 302/2018
«ΠΕΡΙ ΕΚΚΛΗΣΙΑΣΤΙΚΩΝ ΥΠΟΤΡΟΦΙΩΝ»
ΚΕΦΑΛΑΙΟΝ Α΄
Φορεύς, Σκοπός, Αριθμός Υποτροφιών
Άρθρον 1

1. Η Εκκλησία της Ελλάδος χορηγεί υποτροφίας (κατ’ 
άρθρον 43 παρ. 3 του ν. 590/1977). Αι Εκκλησιαστικαί 
Υποτροφίαι χορηγούνται υπό της Εκκλησίας της Ελ-
λάδος δια καθαρώς εκκλησιαστικούς σκοπούς, ήτοι: 
α) κατάρτισιν και επιμόρφωσιν στελεχών της Εκκλησίας 
της Ελλάδος, και β) σύσφιξιν και προαγωγήν των διορ-

θοδόξων και διαχριστιανικών σχέσεων της Εκκλησίας 
της Ελλάδος (Κεφ. Β΄, άρθρον 19, παρ. 4 του υπ’ αριθμ. 
160/2004 Κανονισμού της Ιεράς Συνόδου της Εκκλησίας 
της Ελλάδος, ΦΕΚ 100/τ.Α΄/20.5.2004).

Εκκλησιαστικαί Υποτροφίαι διεπόμεναι υπό του πα-
ρόντος Κανονισμού είναι αι χορηγούμεναι: α) υπό του 
Νομικού Προσώπου της Εκκλησίας της Ελλάδος, και 
β) υπό των Νομικών Προσώπων των Ιερών Μητροπόλε-
ων ή Ιερών Μονών ή Ενοριών της Εκκλησίας της Ελλάδος.
Εκκλησιαστικαί Υποτροφίαι χορηγούνται: α) εις Έλλη-
νας Ορθοδόξους δια μεταπτυχιακάς θεολογικάς σπου-
δάς εις το εξωτερικόν ή δια σπουδάς εις τομείς ζωτικούς 
δια την ζωήν και την δράσιν της Εκκλησίας, και β) εις 
αλλοδαπούς ορθοδόξους ή και μη ορθοδόξους, δια 
προπτυχιακάς ή μεταπτυχιακάς Θεολογικάς σπουδάς 
εν Ελλάδι.

Άρθρον 2

Τα θέματα των Εκκλησιαστικών Υποτροφιών αποτε-
λούν τομέα δραστηριότητος της Συνοδικής Επιτροπής 
Διορθοδόξων και Διαχριστιανικών Σχέσεων (άρθρον 19 
κεφ. Β΄ παρ. 4 του υπ’αριθμ. 160/2004 Κανονισμού της 
Ιεράς Συνόδου της Εκκλησίας της Ελλάδος, ΦΕΚ 100/
τ.Α΄/20.5.2004). Δια την αντιμετώπισιν όλων των σχετι-
κών θεμάτων συνιστάται παρά τη Συνοδική ταύτη Επι-
τροπή Υποεπιτροπή Υποτροφιών (άρθρ. 10 παρ. 3 και 4 
του ν. 590/1977).

α) Η Υποεπιτροπή Υποτροφιών συγκροτείται εκ του 
Προέδρου της Συνοδικής Επιτροπής επί των Διορθοδό-
ξων και Διαχριστιανικών Σχέσεων και ανά δύο (2) Μελών 
των Συνοδικών Επιτροπών Διορθοδόξων και Διαχριστια-
νικών Σχέσεων και Εκκλησιαστικής Εκπαιδεύσεως, ορι-
ζομένων υπό των Προέδρων αυτών.

β) Τον Πρόεδρον απόντα ή κωλυόμενον αναπληροί εν 
(1) εκ των αρχιερατικών Μελών αυτής, το έχον πρεσβεία 
αρχιερωσύνης.

γ) Χρέη Γραμματέως της Υποεπιτροπής Υποτροφιών 
εκτελεί ο Γραμματεύς της Συνοδικής Επιτροπής Διορθο-
δόξων και Διαχριστιανικών Σχέσεων, αναπληρούμενος 
υπό του παρ’ αυτή ειδικού Συνεργάτου.

Έργον της Υποεπιτροπής Υποτροφιών είναι: α) Η έκ-
δοσις προκηρύξεως περί χορηγήσεως Υποτροφιών, το 
σχέδιον της οποίας εγκρίνεται υπό της Δ.Ι.Σ. β) Η συγκέ-
ντρωσις των υποβαλλομένων προς χορήγησιν ή παρά-
τασιν υποτροφίας Αιτήσεων.

γ) Η εξέτασις και γνωμοδότησις επί των, ως είρηται, 

Αιτήσεων εις τακτήν Συνεδρίαν.

δ) Η διατύπωσις γνώμης επί των προσώπων εις τα 

οποία θα χορηγηθούν αι υποτροφίαι. 

ε) Η εξέτασις και γνωμοδότησις περί υπάρξεως ή μη 

λόγων δια παράτασιν ή δια διακοπήν αυτής. 

στ) Η υποβολή προς την Διαρκή Ιεράν Σύνοδον των 
εισηγήσεών της επί των προδιαληφθέντων ζητημάτων 
προς έγκρισιν. 

ζ) Η εν γένει εξέτασις παντός θέματος σχετιζομένου 
με υποτροφίας και υποτρόφους και η επ’ αυτού εισή-
γησις προς την Διαρκή Ιεράν Σύνοδον προς ρύθμισίν 
του.

550

Άρθρον 3

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 17/06.02.2018

Άρθρον 5

Ο αριθμός των υπό της Εκκλησίας της Ελλάδος χο-
ρηγουμένων υποτροφιών καθορίζεται συνολικώς εις 
εκατόν (100), ήτοι:

α) Πεντήκοντα (50) εις Έλληνας: κληρικούς η υποψη-

φίους κληρικούς ή λαϊκούς (άρρενας ή θήλεις).

β) Πεντήκοντα (50) εις αλλοδαπούς: κληρικούς ή λαϊ-

κούς (άρρενας ή θήλεις).

Αι ως άνω υποτροφίαι κατανέμονται ως εξής:
Α. ΕΙΣ ΕΛΛΗΝΑΣ:
α) Τριάκοντα (30) υποτροφίαι εις κληρικούς ή υποψη-
φίους κληρικούς ή λαϊκούς άρρενας ή θήλεις διά μετα-
πτυχιακάς θεολογικάς σπουδάς εις την αλλοδαπήν.

Δέκα (10) υποτροφίαι εις κληρικούς ή υποψηφίους 
κληρικούς ή λαϊκούς άρρενας ή θήλεις διά μεταπτυχια-
κάς σπουδάς εις την αλλοδαπήν, επί συγκεκριμένων θε-
ματικών ενοτήτων, οριζομένων υπό της Ιεράς Συνόδου, 
τη προτάσει της Υποεπιτροπής Υποτροφιών.

β) Δέκα (10) υποτροφίαι εις κληρικούς ή υποψηφίους 
κληρικούς ή λαϊκούς άρρενας ή θήλεις διά μεταπτυχια-
κάς σπουδάς εις ζωτικούς τομείς της ζωής και της δρά-
σεως της Εκκλησίας, εις την αλλοδαπήν, κατόπιν προτά-
σεως της Υποεπιτροπής Υποτροφιών και εγκρίσεως της 
Διαρκούς Ιεράς Συνόδου.

Β. ΕΙΣ ΑΛΛΟΔΑΠΟΥΣ:
α) Τεσσαράκοντα πέντε (45) υποτροφίαι εις προερ-
χομένους εκ των Πρεσβυγενών Πατριαρχείων και των 
λοιπών Ορθοδόξων Εκκλησιών, διά Θεολογικάς ή μετα-
πτυχιακάς Θεολογικάς σπουδάς εν Ελλάδι.

β) Πέντε (5) υποτροφίαι εις προερχομένους εξ άλλων 
χριστιανικών ομολογιών διά Θεολογικάς ή μεταπτυχια-
κάς Θεολογικάς σπουδάς εν Ελλάδι.

ΚΕΦΑΛΑΙΟΝ Β΄
Υποτροφίαι εις Έλληνας 
δια σπουδάς εις το εξωτερικόν.
Άρθρον 4

Αι υπό του Νομικού Προσώπου της Εκκλησίας της 
Ελλάδος χορηγούμεναι υποτροφίαι εις Έλληνας προ-
κηρύσσονται κατά μήνα Ιανουάριον εκάστου έτους δια 
σχετικού δημοσιεύματος εις το Επίσημον Δελτίον της 
Εκκλησίας της Ελλάδος «ΕΚΚΛΗΣΙΑ», εις την ιστοσελίδα 
της Εκκλησίας της Ελλάδος εις το Διαδίκτυον, εις δύο 
ημερησίας εφημερίδας των Αθηνών πανελληνίου κυ-
κλοφορίας και δια Συνοδικής Εγκυκλίου προς τας Ιεράς 
Μητροπόλεις.

Η διάρκεια εκάστης χορηγουμένης υποτροφίας ορί-
ζεται δι’ εν ακαδημαϊκόν έτος, ήτοι δια δέκα μήνας από 
1ης Οκτωβρίου μέχρι 31ης Ιουλίου.

Η ανανέωσις υποτροφίας γίνεται πάντοτε ητιολογημέ-
νως, κατόπιν αξιολογήσεως της πορείας των σπουδών 
του έχοντος την υποτροφίαν δεόντως πιστοποιουμένης.
Δια την ανανέωσιν απαιτείται κατ’ έτος σχετική βε-
βαίωσις ήθους και προόδου σπουδών του έχοντος την 
υποτροφίαν, υπό του Πανεπιστημιακού Ιδρύματος, εις 
το οποίον σπουδάζει ο υπότροφος.

Παρατεινομένης της υποτροφίας, η χρηματική επι-
χορήγησις του υποτρόφου δεν διακόπτεται κατά τους 
μεταξύ των ακαδημαϊκών ετών παρεμβαλλομένους δύο 
θερινούς μήνας.

Απαραίτητοι προϋποθέσεις χορηγήσεως υποτροφίας 
εις Έλληνας δια σπουδάς εις το εξωτερικόν είναι: α) Η 
συγκατάθεσις του οικείου Αρχιερέως με συστατικόν έγ-
γραφον αυτού περί της χρηστοηθείας του υποψηφίου 
και προκειμένου περί της εθελοντικής προσφοράς του 
εις την Εκκλησίαν.

β) Βεβαίωσις δύο Καθηγητών του αιτούντος περί της 

επιστημονικής ικανότητος του υποψηφίου.

γ) Αντίγραφον Πτυχίου Α.Ε.Ι. ή Τ.Ε.Ι. με βαθμόν άριστα 

ή λίαν καλώς.

δ) Βεβαίωσις Α.Ε.Ι. ή Τ.Ε.Ι. εις την οποίαν να εμφαίνεται 

ή κατ’ έτος αναλυτική επίδοσις και βαθμολογία αυτού.
ε) Ηλικία ουχί ανωτέρα των 40 ετών. Εις εκτάκτους πε-
ριπτώσεις η Δ.Ι.Σ. δύναται να μεταθέτη και πέραν των 40 
ετών το όριον ηλικίας του υποψηφίου.

στ) Έγγραφος δήλωσις, ότι μετά το πέρας των σπου-
δών αυτού ο υποψήφιος θα τεθή εις την διάθεσιν της 
Ιεράς Συνόδου, ίνα υπηρετήση ως αύτη ήθελε ορίσει 
τουλάχιστον επί 2ετιαν. Εις περίπτωσιν αρνήσεως προ-
σφοράς υπηρεσιών εις την Εκκλησίαν οφείλει ούτος να 
καταβάλη το δαπανηθέν υπό της Εκκλησίας δια την υπο-
τροφίαν του ποσόν.

ζ) Επαρκής γνώσις της γλώσσης της χώρας, εις την 
οποίαν ο υποψήφιος επιθυμεί να σπουδάση, αποδεικνυ-
ομένης δια σχετικού πιστοποιητικού.

η) Πιστοποιητικόν γεννήσεως.
θ) Βιογραφικόν σημείωμα.
ι) Βεβαίωσις Σχολής του Πανεπιστημίου εις το οποίον 
ο υποψήφιος προτίθεται να σπουδάση, ότι γίνεται υπ’ 
αυτής δεκτός.

ια) Αίτησις του υποψηφίου προς την Ιεράν Σύνοδον 

μετά δύο (2) προσφάτων φωτογραφιών.

ιβ) Η περίοδος καταθέσεως των δικαιολογητικών εις 
την Υποεπιτροπήν Υποτροφιών της Ιεράς Συνόδου της 
Εκκλησίας της Ελλάδος ορίζεται από 1ης Ιανουαρίου έως 
30ής Απριλίου εκάστου έτους.

Άρθρον 6

Ο υπότροφος οφείλει να ενημερώνη εκάστοτε την 
αρμοδίαν Υποεπιτροπήν Υποτροφιών, δια την ακριβή 
διεύθυνσιν της μονίμου κατοικίας του εν Ελλάδι και εν τη 
Αλλοδαπή, ως και δια πάσαν σχετικήν μεταβολήν.

Ομοίως έχει χρέος, εις το τέλος εκάστου ακαδημαϊκού 
έτους να πληροφορή εγγράφως την Υποεπιτροπήν Υπο-
τροφιών περί των σπουδών αυτού, εφαρμοζομένων των 
εν τω Ι.Κ.Υ. ισχυόντων.

Ο υπότροφος περατών τας σπουδάς αυτού και επι-
στρέφων εις Ελλάδα, καταθέτει εις την Υποεπιτροπήν 
Υποτροφιών αντίγραφον των εν τω Εξωτερικώ κτηθέ-
ντων τίτλων του.

Οι κληρικοί υπότροφοι δεν δύνανται να αποσπώνται 
και να υπηρετούν κατά τον χρόνον των σπουδών των εν 
τη αλλοδαπή ως εφημέριοι εις Ελληνικάς Κοινότητας, δια 
να μη παρεμποδίζωνται εις τας σπουδάς των.

Οι κληρικοί υπότροφοι δικαιούνται να λαμβάνουν δια 
το διάστημα των σπουδών των εκπαιδευτικήν άδειαν, 
κατά τους ισχύοντας νόμους. Εις την περίπτωσιν αυτήν 
λαμβάνουν και τας εν Ελλάδι αποδοχάς των.

Τεύχος Α’ 17/06.02.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

551

ΚΕΦΑΛΑΙΟΝ Γ΄
Υποτροφίαι χορηγούμεναι 
εις Αλλοδαπούς δια σπουδάς εν Ελλάδι
Άρθρον 7

Σκοπός των εις αλλοδαπούς χορηγουμένων υποτρο-
φιών  είναι  η  διευκόλυνσις  των  Ορθοδόξων Τοπικών 
Εκκλησιών και των άλλων χριστιανικών Ομολογιών, να 
δημιουργήσουν ελληνομαθείς λειτουργούς - στελέχη 
προς σύσφιγξιν των σχέσεων αυτών μετά της Εκκλησίας 
της Ελλάδος.

Αι υποτροφίαι αυταί χορηγούνται εις κληρικούς ή λα-
ϊκούς, υποδεικνυομένους υπό των Προκαθημένων των 
Εκκλησιών των.

Αι εν λόγω υποτροφίαι, χορηγούνται μόνον δια Θεολο-

γικάς σπουδάς, προπτυχιακάς ή μεταπτυχιακάς.

Εις εξαιρετικάς περιπτώσεις η ΔΙΣ δύναται να χορηγή-
ση υποτροφίαν διαρκείας ενός (1) έτους και εις αλλοδα-
πούς καθηγητάς δια σοβαράν επιστημονικήν έρευναν 
επί θεολογικών ή εκκλησιαστικών θεμάτων ή δια την 
εκμάθησιν της ελληνικής γλώσσης.

Τέλος, παρέχεται η δυνατότης παρατάσεως της χορη-
γήσεως της υποτροφίας εις τε τους έλληνας και εις τους 
αλλοδαπούς υποτρόφους μετά την συμπλήρωσιν της 
τριετίας ή πενταετίας δια την ολοκλήρωσιν των σπου-
δών αυτών επί δύο εισέτι έτη, μόνον εις περίπτωσιν καθ’ 
ην, δεν ηδυνήθησαν ούτοι άνευ υπαιτιότητος αυτών, να 
ολοκληρώσουν τας σπουδάς των. Περαιτέρω παράτασις 
δεν δύναται να γίνη δεκτή.

Η υποτροφία διακόπτεται εφ’ όσον:
α) Ο υπότροφος δεν παρουσιάζει πρόοδον εις τας 

σπουδάς του.

β) Ο υπότροφος δεν επιδεικνύη το πρέπον ήθος.
γ) Ο υπότροφος διαπιστωθή ότι λαμβάνει υποτροφίαν 

και παρ’ άλλης τινός πηγής.

δ) Ο υπότροφος φοιτά και εις άλλην Σχολήν.
ε) Ο υπότροφος δεν τηρεί τούς όρους του παρόντος 

Κανονισμού.

στ) Ανακληθή δι’ οιονδήποτε λόγον ή λήξει άνευ περαι-
τέρω ανανεώσεως η χορηγηθείσα υπό της αρμοδίας Αρ-
χής άδεια παραμονής του υποτρόφου εις την ημεδαπήν.

Άρθρον 8

Οι υποψήφιοι αλλοδαποί υπότροφοι υποχρεούνται 
να υποβάλουν εις την Υποεπιτροπήν Υποτροφιών της 
Ιεράς Συνόδου της Εκκλησίας της Ελλάδος δια της Εκ-
κλησιαστικής Αρχής της χώρας αυτών, τα κάτωθι δικαι-
ολογητικά από 1ης Ιανουαρίου έως 30ής Απριλίου εκά-
στου έτους: α) Αίτησιν μετά βιογραφικού σημειώματος, 
διαλαμβάνοντος περί της ιθαγενείας, τόπου και χρόνου 
γεννήσεως, σπουδών, εκκλησιαστικής καταστάσεως και 
τυχόν εκκλησιαστικής ή επιστημονικής δραστηριότητος 
αυτών και δύο (2) προσφάτων φωτογραφιών. β) Συστα-
τικόν γράμμα του Προκαθημένου της τοπικής Εκκλησίας 
εξης προέρχονται. γ) Τίτλους σπουδών εν φωτοαντιγρά-
φω. δ) Πιστοποιητικόν υγείας, εκδιδόμενον υπό των υγει-
ονομικών υπηρεσιών της χώρας αυτών. ε) Υπεύθυνον 
Δήλωσιν, ότι δεν έχουν λάβει, δεν λαμβάνουν και δεν θα 
λάβουν ετέραν υποτροφίαν εξ οιασδήποτε άλλης πηγής 
κατά την περίοδον αυτήν.

Άρθρον 9

Οι  εν  Ελλάδι  αλλοδαποί  υπότροφοι  διαμένουν  εις 
εκκλησιαστικά ιδρύματα (οικοτροφεία κ.λπ.). Εάν είναι 
έγγαμοι, η Ιερά Σύνοδος δύναται, προτάσει της Υποεπι-
τροπής Υποτροφιών, να χορηγή εις αυτούς την υποτρο-
φίαν ηυξημένην κατά το ήμισυ.

Η κάθε υποτροφία χορηγείται δι’ εν ακαδημαϊκόν έτος, 
ήτοι: από 1ης Οκτωβρίου μέχρι 31ης Ιουλίου, αλλά δύ-
ναται να παραταθή κατά τα εν άρθρω 4 § 3-6 διαλαμβα-
νόμενα, προκειμένου δε περί σπουδών μεταπτυχιακών 
την τριετίαν. Ειδικώς δια την υποβολήν διδακτορικού 
διπλώματος επί εν εισέτι έτος, κατόπιν βεβαιώσεως του 
καθηγητού μετά του οποίου εργάζεται ο υποψήφιος.

Παρατεινομένης  της  χορηγήσεως  της  υποτροφίας 
εις αλλοδαπόν υπότροφον, συνεχίζεται η καταβολή της 
χρηματικής επιχορηγήσεως και κατά τους μεταξύ των 
ακαδημαϊκών ετών παρεμβαλλομένους δύο θερινούς 
μήνας: Αύγουστον και Σεπτέμβριον.

Άρθρον 10

Η Ιερά Σύνοδος της Εκκλησίας της Ελλάδος αναλαμ-
βάνει πρόνοιαν δια τα έξοδα ιατροφαρμακευτικής πε-
ριθάλψεως των αλλοδαπών υποτρόφων Αυτής κατά το 
πρώτον έτος της εν Ελλάδι παραμονής αυτών, κατά το 
οποίον ούτοι διδάσκονται την ελληνικήν γλώσσαν και 
δεν δικαιούνται της υπό του Κράτους ιατροφαρμακευ-
τικής προστασίας, την οποίαν δικαιούνται οι εγγεγραμ-
μένοι εις τα εν Ελλάδι Κρατικά Πανεπιστήμια φοιτηταί.
Η Ιερά Σύνοδος της Εκκλησίας της Ελλάδος αναλάμβα-
νει τας εκάστοτε κατά νόμον δαπάνας των αλλοδαπών 
υποτρόφων Αυτής δια την εκμάθησιν της ελληνικής 
γλώσσης εις τα σχετικά τμήματα των κρατικών Πανεπι-
στημίων Αθηνών και Θεσσαλονίκης.

Εις τούς επιτυχώς περατώσαντας τας εν Ελλάδι σπου-
δάς αυτών αλλοδαπούς υποτρόφους, κατόπιν αιτήσεώς 
τους, χορηγείται χρηματικόν ποσόν υποτροφίας δύο μη-
νών, δια την κάλυψιν εξόδων επιστροφής τους εις την 
πατρίδα τους.

Η Ιερά Σύνοδος επιδίδει την απόφασιν χορηγήσεως 
της υποτροφίας εις ετησίαν εκδήλωσιν, οριζομένην υπό 
της Διαρκούς Ιεράς Συνόδου, τη προτάσει της Υποεπι-
τροπής Υποτροφιών.

ΚΕΦΑΛΑΙΟΝ Δ΄
Γενικαί Διατάξεις
Άρθρον 11

Τον κατάλογον των Ελλήνων και Αλλοδαπών υποψηφί-
ων υποτρόφων συντάσσει η Υποεπιτροπή Υποτροφιών 
κατά μήνα Μάιον και υποβάλει αυτόν εντός του αυτού 
μηνός δια της Συνοδικής Επιτροπής Διορθοδόξων και 
Διαχριστιανικών Σχέσεων εις την Διαρκή Ιεράν Συνοδον 
προς έγκρισιν.

Αι σχετικαί αποφάσεις της Διαρκούς Ιεράς Συνόδου 
κοινοποιούνται εις την Συνοδικήν Επιτροπήν, αρμοδίαν 
ούσαν δια την εκτέλεσιν αυτών.

552

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 17/06.02.2018

Οι επιλεγέντες υποτρόφοι οφείλουν να δηλώσουν προ 
του μηνός Αυγούστου αν θα κάμουν χρήσιν της χορη-
γηθείσης υποτροφίας.

Εις περίπτωσιν καθ’ ην υπότροφοι, Έλληνες ή Αλλο-
δαποί δεν δηλώσουν, ότι θα κάμουν χρήσιν της υπο-
τροφίας, αι υποτροφίαι των δύνανται να χορηγηθούν 
εις άλλους.

Άρθρον 12

Η Υποεπιτροπή Υποτροφιών:
α) Διατηρεί Αρχείον δι’ όλους τους υποτρόφους της 

Εκκλησίας της Ελλάδος.

β) Παρακολουθεί την προσφοράν των υποτρόφων 

Αυτής εις το έργον της Εκκλησίας και προς τούτο.

γ) Ερευνά περιοδικώς περί της εξελίξεως αυτών εν τη 
κοινωνία και εάν υπηρετούν εις διαφόρους τομείς της 
Εκκλησίας, και

δ) Προκειμένου περί Αλλοδαπών απευθύνη διακριτικά 
ερωτήματα προς τας αρμοδίας Εκκλησιαστικάς Αρχάς 
του τόπου καταγωγής αυτών περί της συμμετοχής των 
εις την ζωήν της Εκκλησίας των.

Άρθρον 13

Το εις τους Έλληνας και τους Αλλοδαπούς υποτρόφους 
χορηγούμενον μηνιαίως χρηματικόν ποσόν, καθορίζεται 
εις τας αρχάς Σεπτεμβρίου εκάστου έτους υπό της Διαρ-
κούς Ιεράς Συνόδου κατόπιν εισηγήσεως της Υποεπιτρο-
πής Υποτροφιών, αναλόγως των εκάστοτε τιμαριθμικών 
αναπροσαρμογών.

Άρθρον 14

Λοιπά θέματα υποτρόφων αναγκαία δια την εφαρμο-
γήν του Κανονισμού και τυχόν μή ειδικώς ρυθμιζόμενα 
υπ’ αυτού, κανονίζονται δι’ αποφάσεων της Διαρκούς 
Ιεράς Συνόδου, μετά γνώμην της Υποεπιτροπής Υπο-
τροφιών.

Άρθρον 15

Αι υπό άλλων Εκκλησιαστικών Νομικών Προσώπων 
(Ιερών Μητροπόλεων ή Ιερών Μονών) υποτροφίαι, ανα-

γνωρίζονται ως υποτροφίαι εκκλησιαστικαί, εφ’ όσον 
πληρούν τους όρους των διατάξεων του παρόντος Κα-
νονισμού, προκειμένου είτε περί ελλήνων ορθοδόξων, 
είτε και αλλοδαπών υποτρόφων.

Εις τας περιπτώσεις αυτάς οι υπότροφοι, κατά τας 
διατάξεις του Κανονισμού τούτου, τυγχάνουν από την 
Υπηρεσίαν Υποτροφιών παντός άλλου κατά νόμον δι-
καιώματος τη αιτήσει των.

Άρθρον 16

Από της δημοσιεύσεως του παρόντος Κανονισμού 
εις την Εφημερίδαν της Κυβερνήσεως καταργείται εξ 
ολοκλήρου ο υπ’ αριθμ. 191/2009 Κανονισμός της Ιε-
ράς Συνόδου της Εκκλησίας της Ελλάδος (ΦΕΚ 218/τ.
Α΄/29.10.2009).

Άρθρον 17

Η ισχύς του παρόντος Κανονισμού άρχεται από της 
δημοσιεύσεως αυτού εις την Εφημερίδα της Κυβερνήσε-
ως και το επίσημον Δελτίον της Εκκλησίας της Ελλάδος 
«ΕΚΚΛΗΣΙΑ».

Άρθρον 18

Εκ της δημοσιεύσεως του Κανονισμού τούτου δεν προ-
καλείται δαπάνη εις βάρος του προϋπολογισμού του νο-
μικού προσώπου της Εκκλησίας της Ελλάδος, πέραν της 
ήδη εγγεγραμμένης εις τον τρέχοντα προϋπολογισμό.

Ο κανονισμός αυτός να δημοσιευθεί στην Εφημερίδα 

της Κυβερνήσεως.

Αθήνα, 9 Ιανουαρίου 2018

Ο Πρόεδρος
† Ο Αθηνών ΙΕΡΩΝΥΜΟΣ

Ακριβές Αντίγραφον
Ο Αρχιγραμματεύς
† Ο Μεθώνης ΚΛΗΜΗΣ  

Καποδιστρίου 34, Τ.Κ. 104 32, Αθήνα 
Τηλ. Κέντρο 210 5279000
Κείμενα προς δημοσίευση:   webmaster.et@et.gr

*01000170602180008*

