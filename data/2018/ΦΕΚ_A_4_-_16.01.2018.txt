E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

19

16 Ιανουαρίου 2018

ΤΕΥΧΟΣ  ΠΡΩΤΟ

Αρ. Φύλλου 4

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 2 
Εφαρμογή της απόφασης 2356 (2017) του Συμ-
βουλίου Ασφαλείας του Οργανισμού Ηνωμένων 
Εθνών (Ο.Η.Ε.), σχετικά με τη Λ.Δ. Κορέας.

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Έχοντας υπόψη:
1. Το άρθρο 25 του καταστατικού Χάρτη του Οργανι-
σμού Ηνωμένων Εθνών (Ο.Η.Ε.), όπως κυρώθηκε με τον 
α.ν. 585/1945 (Α’ 242).

2. Το άρθρο 1 παρ. 1 του α.ν. 92/1967 «Περί εφαρμογής 
αποφάσεων του Συμβουλίου Ασφαλείας των Ηνωμένων 
Εθνών και περί εγκρίσεως και εφαρμογής συστάσεων του 
Συμβουλίου Ασφαλείας και της Γενικής Συνελεύσεως» 
(Α΄ 139).

3. Το άρθρο 90 του Κώδικα Νομοθεσίας για την Κυβέρ-
νηση και τα Κυβερνητικά όργανα που κυρώθηκε με το 
άρθρο πρώτο του π.δ/τος 63/2005 (Α’ 98).

4. Την Υ186/10.11.2016 απόφαση του Πρωθυπουργού 
«Ανάθεση αρμοδιοτήτων στον Αναπληρωτή Υπουργό 
Εσωτερικών Νικόλαο Τόσκα» (Β’ 3671).

5. Την από 12 Ιουλίου 2017 απόφαση του Υπουργού 
Εξωτερικών Φ. 4980/ΑΣ 35533 «Απόφαση 2356 (2017) 
του Συμβουλίου Ασφαλείας Ο.Η.Ε. σχετικά με τη Λ.Δ. 
Κορέας» (Α’ 103).

6. Το γεγονός ότι από τις διατάξεις του παρόντος δια-
τάγματος δεν προκαλείται δαπάνη σε βάρος του κρατι-
κού προϋπολογισμού.

7. Την υπ’ αριθμ. 222/2017 γνωμοδότηση του Συμβου-
λίου της Επικρατείας μετά από πρόταση των Υπουργών 
Εξωτερικών, Δικαιοσύνης, Διαφάνειας και Ανθρωπίνων 
Δικαιωμάτων και Οικονομικών καθώς και του Αναπλη-
ρωτή Υπουργού Εσωτερικών, αποφασίζουμε:

Άρθρο 1

Τα μέτρα του άρθρου 4 του προεδρικού διατάγματος 
85/2009 (Α’ 113) εφαρμόζονται και στα άτομα και στους 
φορείς που αναφέρονται στα Παραρτήματα Ι και II της 
απόφασης 2356 (2017) του Συμβουλίου Ασφαλείας του 
Οργανισμού Ηνωμένων Εθνών (Ο.Η.Ε.), τα οποία παρα-
τίθενται ως Παραρτήματα Α και Β του παρόντος, καθώς 
και σε οποιαδήποτε άτομα ή φορείς ενεργούν εκ μέρους 

τους ή σύμφωνα με οδηγίες τους και σε φορείς που ανή-
κουν σε ή ελέγχονται από αυτά τα άτομα ή τους φορείς, 
μεταξύ άλλων μέσω παράνομων μέσων.

Άρθρο 2

Τα μέτρα του άρθρου 5 του προεδρικού διατάγματος 
85/2009 εφαρμόζονται και στα άτομα που αναφέρονται 
στο Παράρτημα Ι της απόφασης 2356 (2017) του Συμ-
βουλίου Ασφαλείας του Οργανισμού Ηνωμένων Εθνών 
(Ο.Η.Ε.), το οποίο παρατίθεται ως Παράρτημα Α΄ του πα-
ρόντος, καθώς και στα άτομα που ενεργούν εκ μέρους 
τους ή σύμφωνα με οδηγίες τους.

Άρθρο 3

Τα μέτρα του παρόντος προεδρικού διατάγματος ισχύ-
ουν από τη 2α Ιουνίου 2017, ημερομηνία κατά την οποία 
υιοθετήθηκε από το Συμβούλιο Ασφαλείας του Ο.Η.Ε. η 
απόφαση 2356 (2017).

ΠΑΡΑΡΤΗΜΑ Α
Απαγόρευση Ταξιδιού/Δέσμευση Περιουσιακών 
Στοιχείων (Άτομα)

1. CH OIL U
α.  Περιγραφή:  Διευθυντής  του  Πέμπτου  Γραφείου 
της Γενικής Διεύθυνσης Αναγνώρισης (Reconnaissance 
General Bureau). O Cho πιστεύεται ότι είναι υπεύθυνος 
για τις επιχειρήσεις κατασκοπείας στο εξωτερικό και για 
τη συλλογή πληροφοριών στο εξωτερικό για τη Λαϊκή 
Δημοκρατία της Κορέας.

β. Επίσης γνωστός ως: Cho II Woo.
γ. Αναγνωριστικά στοιχεία: Ημερομηνία Γεννήσεως: 10 
Μαΐου 1945. Τόπος Γεννήσεως: Musan, Επαρχία Βορείου 
Hamgyo’ng (Musan, North Hamgyo’ng Province), Λαϊκή 
Δημοκρατία της Κορέας. Υπηκοότητα: Λαϊκή Δημοκρα-
τία της Κορέας. Αριθμός Διαβατηρίου: 736410010.

2. CHO YON CHUN
α. Περιγραφή: Υποδιευθυντής του Τμήματος Οργάνω-
σης και Καθοδήγησης το οποίο είναι υπεύθυνο για τους 
διορισμούς καίριου προσωπικού για το Εργατικό Κόμμα 
της Κορέας και το στρατό της Λαϊκής Δημοκρατίας της 
Κορέας.

β. Επίσης γνωστός ως: Jo Yon Jun.
γ. Αναγνωριστικά στοιχεία: Ημερομηνία Γεννήσεως: 
28 Σεπτεμβρίου 1937 Υπηκοότητα: Λαϊκή Δημοκρατία 
της Κορέας.

20

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 4/16.01.2018

3. CHOE HWI
α. Περιγραφή: Πρώτος Υποδιευθυντής του Τμήματος 
Προπαγάνδας και Κινητοποίησης του Εργατικού Κόμ-
ματος της Κορέας, το οποίο ελέγχει όλα τα μέσα ενημέ-
ρωσης της Λαϊκής Δημοκρατίας της Κορέας και χρησι-
μοποιείται από την κυβέρνηση για να ελέγχει το κοινό.

β. Επίσης γνωστός ως: μη-διαθέσιμο.
γ. Αναγνωριστικά στοιχεία: Έτος Γεννήσεως: 1954 ή 
1955, Υπηκοότητα: Λαϊκή Δημοκρατία της Κορέας. Φύλο: 
άρρεν Διεύθυνση: Λαϊκή Δημοκρατία της Κορέας.

4. JO YONG-WON
α. Περιγραφή: Υποδιευθυντής του Τμήματος Οργά-
νωσης και Καθοδήγησης του Εργατικού Κόμματος της 
Κορέας το οποίο είναι υπεύθυνο για τους διορισμούς 
καίριου προσωπικού για το Εργατικό Κόμμα της Κορέας 
και το στρατό της Λαϊκής Δημοκρατίας της Κορέας.

β. Επίσης γνωστός ως: Cho Yongwon.
γ. Αναγνωριστικά στοιχεία: Ημερομηνία Γεννήσεως: 
24 Οκτωβρίου 1957. Υπηκοότητα: Λαϊκή Δημοκρατία 
της Κορέας. Φύλο: άρρεν Διεύθυνση: Λαϊκή Δημοκρατία 
της Κορέας.

5. KIM CHOL NAM
α.  Περιγραφή:  Πρόεδρος  της  Εμπορικής  Εταιρείας 
Korea Kumsan (Korea Kumsan Trading Corporation), εται-
ρείας που προμηθεύει με εφόδια τη Γενική Διεύθυνση 
Ατομικής Ενέργειας (General Bureau of Atomic Energy) 
και χρησιμεύει ως διαδρομή μετρητών για τη Λαϊκή Δη-
μοκρατία της Κορέας.

β. Επίσης γνωστός ως: μη-διαθέσιμο.
γ. Αναγνωριστικά στοιχεία: Ημερομηνία Γεννήσεως: 19 
Φεβρουαρίου 1970 Υπηκοότητα: Λαϊκή Δημοκρατία της 
Κορέας. Αριθμός Διαβατηρίου: 563120238. Διεύθυνση: 
Λαϊκή Δημοκρατία της Κορέας.

6. KIM KYONG OK
α. Περιγραφή: Υποδιευθυντής του Τμήματος Οργάνω-
σης και Καθοδήγησης, το οποίο είναι υπεύθυνο για τους 
διορισμούς καίριου προσωπικού για το Εργατικό Κόμμα 
της Κορέας και το στρατό της Λαϊκής Δημοκρατίας της 
Κορέας.

β. Επίσης γνωστός ως: Kim Kyong Ok
γ. Αναγνωριστικά στοιχεία: Έτος Γεννήσεως: 1937 ή 
1938. Υπηκοότητα: Λαϊκή Δημοκρατία της Κορέας. Δι-
εύθυνση: Πιονγκγιανγκ (Pyongyang), Λαϊκή Δημοκρατία 
της Κορέας.

7. KIM TONG-HO
α. Περιγραφή: Εκπρόσωπος στο Βιετνάμ για την Εμπο-
ρική Τράπεζα Tanchon (Tanchon Commercial Bank), η 
οποία αποτελεί τον κύριο οικονομικό φορέα της Λαϊκής 
Δημοκρατίας της Κορέας για πωλήσεις όπλων και πωλή-
σεις που σχετίζονται με πυραύλους.

β. Επίσης γνωστός ως: μη-διαθέσιμο
γ. Αναγνωριστικά στοιχεία: Ημερομηνία Γεννήσεως: 18 
Αυγούστου 1969. Υπηκοότητα: Λαϊκή Δημοκρατία της 
Κορέας. Αριθμός Διαβατηρίου: 745310111 Φύλο: άρρεν 
Διεύθυνση: Βιετνάμ.

8. MIN BYONG CHOL
α. Περιγραφή: Μέλος του Τμήματος Οργάνωσης και 
Καθοδήγησης  του  Εργατικού  Κόμματος  της  Κορέας, 
το οποίο είναι υπεύθυνο για τους διορισμούς καίριου 

προσωπικού για το Εργατικό Κόμμα της Κορέας και το 
στρατό της Λαϊκής Δημοκρατίας της Κορέας.

β. Επίσης γνωστός ως: Min Pyo’ng-ch’o’l. Min Byong-

chol. Min Byong Chun.

γ. Αναγνωριστικά στοιχεία: Ημερομηνία Γεννήσεως: 
10 Αυγούστου 1948. Υπηκοότητα: Λαϊκή Δημοκρατία 
της Κορέας. Φύλο: Άρρεν Διεύθυνση: Λαϊκή Δημοκρατία 
της Κορέας.

9. PAEK SE BONG
α. Περιγραφή: Ο Paek Se Bong είναι πρώην Πρόεδρος 
της Δεύτερης Οικονομικής Επιτροπής (Second Economic 
Committee), πρώην μέλος της Επιτροπής Εθνικής Άμυ-
νας (National Defense Commission) και πρώην Υποδι-
ευθυντής του Υπουργείου Βιομηχανίας Πυρομαχικών 
(Munitions Industry Department).

β. Επίσης γνωστός ως: μη-διαθέσιμο
γ. Αναγνωριστικά στοιχεία: Ημερομηνία Γεννήσεως: 
21 Μαρτίου 1938. Υπηκοότητα: Λαϊκή Δημοκρατία της 
Κορέας.

10. PAK HAN SE
α. Περιγραφή: Αντιπρόεδρος της Δεύτερης Οικονομι-
κής Επιτροπής (Second Economic Committee), η οποία 
επιβλέπει την παραγωγή των βαλλιστικών πυραύλων 
της  Λαϊκής  Δημοκρατίας  της  Κορέας  και  καθοδηγεί 
τις  δραστηριότητες  της  Korea  Mining  Development 
Corporation,  του  πρωταρχικού  εμπόρου  όπλων  και 
κύριου εξαγωγέα αγαθών και εξοπλισμού της Λαϊκής 
Δημοκρατίας της Κορέας αναφορικά με βαλλιστικούς 
πυραύλους και συμβατικά όπλα.

β. Επίσης γνωστός ως: Kang Myong Choi
γ. Αναγνωριστικά στοιχεία: Υπηκοότητα: Λαϊκή Δημο-
κρατία της Κορέας. Αριθμός Διαβατηρίου: 290410121. 
Διεύθυνση: Λαϊκή Δημοκρατία της Κορέας.

11. PAK TO CHUN
α. Περιγραφή: Ο Pak To Chun είναι πρώην Υπουργός 
του Υπουργείου Βιομηχανίας Πυρομαχικών (Munitions 
Industry Department) και σήμερα σύμβουλος επί θε-
μάτων που αφορούν στα προγράμματα πυρηνικών και 
πυραύλων. Είναι πρώην μέλος της Επιτροπής Κρατικών 
Υποθέσεων (State Affairs Commission) και μέλος του Πο-
λιτικού Γραφείου του Εργατικού Κόμματος της Κορέας.

β. Επίσης γνωστός ως: Pak Do Chun
γ. Αναγνωριστικά στοιχεία: Ημερομηνία Γεννήσεως: 
9 Μαρτίου 1944. Υπηκοότητα: Λαϊκή Δημοκρατία της 
Κορέας.

12. RI JAE IL
α. Περιγραφή: Υποδιευθυντής του Τμήματος Προπα-
γάνδας και Κινητοποίησης του Εργατικού Κόμματος της 
Κορέας, το οποίο ελέγχει όλα τα μέσα ενημέρωσης της 
Λαϊκής Δημοκρατίας της Κορέας και χρησιμοποιείται 
από την κυβέρνηση για να ελέγχει το κοινό.

β. Επίσης γνωστός ως: RI, Chae-Il
γ. Αναγνωριστικά στοιχεία: Έτος Γεννήσεως: 1934. Υπη-

κοότητα: Λαϊκή Δημοκρατία της Κορέας.

13. RI SU YONG
α. Περιγραφή: Αξιωματούχος της Γενικής Εταιρείας 
Korea Ryonbong (Korea Ryonbong General Corporation), 
ειδικεύεται στις προμήθειες για τις αμυντικές βιομη-
χανίες της Λαϊκής Δημοκρατίας της Κορέας και στην 

Τεύχος Α’ 4/16.01.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

21

υποστήριξη  των  στρατιωτικών  πωλήσεων  της  Πιον-
γκγιανγκ (Pyongyang). Οι προμήθειες της επίσης πιθα-
νώς στηρίζουν το πρόγραμμα χημικών όπλων της Λαϊκής 
Δημοκρατίας της Κορέας.

β. Επίσης γνωστός ως: μη-διαθέσιμο.
γ. Αναγνωριστικά στοιχεία: Ημερομηνία Γεννήσεως: 
25 Ιουνίου 1968. Υπηκοότητα: Λαϊκή Δημοκρατία της 
Κορέας. Αριθμός Διαβατηρίου: 654310175. Φύλο: Άρρεν 
Διεύθυνση: Κούβα.
14. RI YONG MU
α.  Περιγραφή:  Ο  Ri  Yong  Mu  είναι  Αντιπρόεδρος 
της  Επιτροπής  Κρατικών  Υποθέσεων  (State  Affairs 
Commission) η οποία κατευθύνει και καθοδηγεί όλα τα 
ζητήματα που αφορούν το στρατό, την άμυνα και την 
ασφάλεια της Λαϊκής Δημοκρατίας της Κορέας, συμπε-
ριλαμβανομένων των αποκτήσεων και προμηθειών.

β. Επίσης γνωστός ως: μη-διαθέσιμο.
γ. Αναγνωριστικά στοιχεία: Ημερομηνία Γεννήσεως: 
25 Ιανουαρίου 1925. Υπηκοότητα: Λαϊκή Δημοκρατία 
της Κορέας.

ΠΑΡΑΡΤΗΜΑ Β
Δέσμευση περιουσιακών στοιχείων (Φορείς)

1.  ΕΜΠΟΡΙΚΗ  ΕΤΑΙΡΕΙΑ  KANGBONG  (KANGBONG 

TRADING CORPORATION)

α.  Περιγραφή:  Η  Εμπορική  Εταιρεία  Kangbong 
(Kangbong Trading Corporation) πούλησε, προμήθευσε, 
μετέφερε, ή αγόρασε, άμεσα ή έμμεσα, προς ή από τη Λα-
ϊκή Δημοκρατία της Κορέας, μέταλλα, γραφίτη, άνθρακα ή 
λογισμικό, σε περιπτώσεις στις οποίες τα έσοδα ή τα αγα-
θά που ελήφθησαν μπορεί να ωφελήσουν την Κυβέρνηση 
της Λαϊκής Δημοκρατίας της Κορέας ή το Εργατικό Κόμμα 
της Κορέας. Ο υπερκείμενος φορέας της Εμπορικής Εται-
ρείας Kangbong (Kangbong Trading Corporation) είναι το 
Υπουργείο Ενόπλων Δυνάμεων του Λαού.

β. Επίσης γνωστή ως: μη-διαθέσιμο.
γ. Τοποθεσία: Λαϊκή Δημοκρατία της Κορέας.
2.  ΕΜΠΟΡΙΚΗ  ΕΤΑΙΡΕΙΑ  KOREA  KUMSAN  (KOREA 

KUMSAN TRADING CORPORATION).

α. Περιγραφή: Η Εμπορική Εταιρεία Korea Kumsan (Ko-
rea Kumsan Trading Corporation) ανήκει στη Γενική Δι-
εύθυνση Ατομικής Ενέργειας (General Bureau of Atomic 
Energy), η οποία επιβλέπει το πυρηνικό πρόγραμμα της 
Λαϊκής Δημοκρατίας της Κορέας ή ελέγχεται από αυτή, ή 
ενεργεί ή φέρεται να ενεργεί για αυτή ή εκ μέρους αυτής, 
άμεσα ή έμμεσα.

β. Επίσης γνωστή ως: μη-διαθέσιμο.

γ. Τοποθεσία: Πιόνγκγιανγκ (Pyongyang), Λαϊκή Δη-

μοκρατία της Κορέας.

3. ΤΡΑΠΕΖΑ KORYO (KORYO BANK)
α. Περιγραφή: Η Τράπεζα Koryo (Koryo Bank) λειτουρ-
γεί στον τομέα των χρηματοοικονομικών υπηρεσιών 
στην οικονομία της Λαϊκής Δημοκρατίας της Κορέας 
και σχετίζεται με το Γραφείο 38 και το Γραφείο 39 του 
Εργατικού Κόμματος της Κορέας.

β. Επίσης γνωστή ως: μη-διαθέσιμο.
γ. Τοποθεσία: Πιόνγκγιανγκ (Pyongyang), Λαϊκή Δη-

μοκρατία της Κορέας.

4.  ΣΤΡΑΤΗΓΙΚΗ  ΔΥΝΑΜΗ  ΠΥΡΑΥΛΩΝ  ΤΟΥ  ΛΑΪΚΟΥ 
ΣΤΡΑΤΟΥ ΤΗΣ ΚΟΡΕΑΣ (STRATEGIC ROCKET FORCE OF 
THE KOREAN PEOPLE’S ARMY)

α. Περιγραφή: Η Στρατηγική Δύναμη Πυραύλων του 
Λαϊκού Στρατού της Κορέας (Strategic Rocket Force of 
the Korean People’s Army) είναι υπεύθυνη για όλα τα 
προγράμματα βαλλιστικών πυραύλων της Λαϊκής Δη-
μοκρατίας της Κορέας και για τις εκτοξεύσεις πυραύλων 
SCUD και NODONG.

β. Επίσης γνωστή ως: Στρατηγική Δύναμη Πυραύλων 
(Strategic  Rocket  Force).  Διοίκηση  της  Στρατηγικής 
Δύναμης Πυραύλων του Λαϊκού Στρατού της Κορέας 
(Strategic Rocket Force Command of KPA). Στρατηγική 
Δύναμη (Strategic Force). Στρατηγικές Δυνάμεις (Stra-
tegic Forces).

γ. Τοποθεσία: Πιόνγκγιανγκ (Pyongyang), Λαϊκή Δη-

μοκρατία της Κορέας.

Στον Υπουργό Εξωτερικών αναθέτουμε τη δημοσίευ-
ση του παρόντος Διατάγματος, στον ίδιο δε Υπουργό και 
στους Υπουργούς Εσωτερικών, Δικαιοσύνης, Διαφάνειας 
και Ανθρωπίνων Δικαιωμάτων και Οικονομικών την εκτέ-
λεση του.

Αθήνα, 4 Ιανουαρίου 2018
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ

Οι Υπουργοί

Αναπληρωτής Υπουργός 
Εσωτερικών 
ΝΙΚΟΛΑΟΣ ΤΟΣΚΑΣ 

Εξωτερικών
ΝΙΚΟΛΑΟΣ ΚΟΤΖΙΑΣ

Δικαιοσύνης, Διαφάνειας 
και Ανθρωπίνων Δικαιωμάτων  Οικονομικών
ΣΤΑΥΡΟΣ ΚΟΝΤΟΝΗΣ 

ΕΥΚΛΕΙΔΗΣ ΤΣΑΚΑΛΩΤΟΣ

22

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 4/16.01.2018

Την ευθύνη για  την  εκτύπωση,  διαχείριση  και  κυκλοφορία  των  φύλλων  της  Εφημερίδας 
της Κυβερνήσεως, (ΦΕΚ) στην έντυπη και ηλεκτρονική έκδοση, έχει το Εθνικό Tυπογραφείο 
το οποίο αποτελεί δημόσια υπηρεσία η οποία υπάγεται στο Υπουργείο Διοικητικής Ανασυ-
γκρότησης. Το Εθνικό Τυπογραφείο έχει επίσης την ευθύνη για την κάλυψη των εκτυπωτικών 
αναγκών του Δημοσίου. (ν. 3469/2006, Α΄ 131).

ΥΠΗΡΕΣΙΕΣ ΠΟΥ ΠΑΡΕΧΕΙ ΤΟ ΕΘΝΙΚΟ ΤΥΠΟΓΡΑΦΕΙΟ

1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ)

Η ηλεκτρονική μορφή των ΦΕΚ διατίθεται δωρεάν από την ιστοσελίδα www.et.gr. Για 
τα ΦΕΚ που δεν έχουν ψηφιοποιηθεί και καταχωρισθεί στην πιο πάνω ιστοσελίδα δίνεται η 
δυνατότητα δωρεάν αποστολής με ηλεκτρονικό ταχυδρομείο, μετά από αίτηση που υποβάλ-
λεται ηλεκτρονικά με τη συμπλήρωση ειδικής φόρμας.

Η έντυπη μορφή των ΦΕΚ διατίθεται για μεμονωμένα φύλλα με το ανάλογο κόστος από 
το τμήμα Πωλήσεων απευθείας ή με ταχυδρομική αποστολή μέσω αίτησης παραγγελίας στα 
ΚΕΠ, ενώ για ετήσια συνδρομή από το τμήμα Συνδρομητών. Tο κόστος για ασπρόμαυρο ΦΕΚ 
από 1 έως 16 σελίδες είναι 1€, προσαυξανόμενο κατά 0,20€ για κάθε επιπλέον οκτασέλιδο ή 
μέρος αυτού. Το κόστος για έγχρωμο ΦΕΚ είναι 1,50€ από 1 έως 16 σελίδες, προσαυξανόμενο 
κατά 0,30€ για κάθε επιπλέον οκτασέλιδο ή μέρος αυτού.

Τρόπος αποστολής κειμένων προς δημοσίευση
-  Τα κείμενα για δημοσίευση στο ΦΕΚ, από όλες τις δημόσιες υπηρεσίες και τους φορείς 
του δημόσιου τομέα, αποστέλλονται στην διεύθυνση webmaster.et@et.gr με  χρήση 
προηγμένης ψηφιακής υπογραφής και χρονοσήμανσης.
-  Οι περιλήψεις Διακηρύξεων Δημοσίων Συμβάσεων, αποστέλλονται στην ηλεκτρονική δι-
εύθυνση dds@et.gr με τη χρήση απλού ηλεκτρονικού ταχυδρομείου.
-  Κατ’ εξαίρεση, πολίτες οι οποίοι δεν έχουν αποκτήσει προηγμένη ηλεκτρονική υπογρα-
φή, μπορούν να αποστέλλουν ταχυδρομικά ή να καταθέτουν  με εκπρόσωπό τους κείμε-
να προς δημοσίευση αποτυπωμένα σε χαρτί, στο Τμήμα Παραλαβής Δημοσιευτέας Ύλης.

Πληροφορίες  σχετικά  με  την  αποστολή/κατάθεση  εγγράφων  προς  δημοσίευση,  την 
πώληση των τευχών και τους ισχύοντες τιμοκαταλόγους για όλες τις υπηρεσίες θα βρείτε 
στην ιστοσελίδα μας και στη διαδρομή Εξυπηρέτηση κοινού - τμήμα πωλήσεων ή συν-
δρομητών. Επίσης στην ιστοσελίδα μπορείτε να αναζητήσετε πληροφορίες σχετικά με την 
πορεία δημοσίευσης των εγγράφων, εφόσον γνωρίζετε τον Κωδικό Αριθμό Δημοσιεύμα-
τος (ΚΑΔ). Τον ΚΑΔ εκδίδει το Εθνικό Tυπογραφείο για όλα τα κείμενα που πληρούν τις προ-
ϋποθέσεις δημοσίευσης. 

2. ΚΑΛΥΨΗ ΕΚΤΥΠΩΤΙΚΩΝ ΑΝΑΓΚΩΝ του Δημοσίου και των φορέων του 

Το Εθνικό Τυπογραφείο μετά από αίτημα φορέα του Δημοσίου αναλαμβάνει να σχεδιάσει 
και να εκτυπώσει κάρτες, βιβλία, αφίσες, μπλοκ, μηχανογραφικά έντυπα, φακέλους, φακέλους 
αλληλογραφίας, κ.ά. Επίσης σχεδιάζει και κατασκευάζει σφραγίδες. 
EΠΙΚΟΙΝΩΝΙΑ ΜΕ ΤΟ ΕΘΝΙΚΟ ΤΥΠΟΓΡΑΦΕΙΟ

Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ 
Πωλήσεων: (Ισόγειο, τηλ. 210 5279178 - 180)
Συνδρομητών: (Ημιόροφος, τηλ. 210 5279136) 
Πληροφοριών: (Ισόγειο, Γρ. 3 και τηλεφ. κέντρο 210 5279000) 
Παραλαβής Δημ. Ύλης: (Ισόγειο, τηλ. 210 5279167, 210 5279139) 
Ωράριο για το κοινό: Δευτέρα ως Παρασκευή: 8:00 - 13:30

Ιστοσελίδα: www.et.gr 
Πληροφορίες σχετικά με την λειτουργία 
της ιστοσελίδας:  helpdesk.et@et.gr 
Αποστολή ψηφιακά υπογεγραμμένων 
εγγράφων προς δημοσίευση στο ΦΕΚ: 
webmaster.et@et.gr 
Πληροφορίες για γενικό πρωτόκολλο 
και αλληλογραφία: grammateia@et.gr

*01000041601180004*

