E
ΕΦΗΜΕΡΙ∆Α

ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ

7705

30 Απριλίου 2018

ΤΕΥΧΟΣ  ΠΡΩΤΟ

Αρ. Φύλλου 76

ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 40 
Αξιολόγηση των μαθητών των ΕΠΑ.Λ. και των μα-
θητευόμενων του «Μεταλυκειακού Έτους-Τάξης 
Μαθητείας».

Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ

Έχοντας υπόψη:
1. Τις διατάξεις του ν.  4186/2013 (Α’193) «Αναδιάρθρω-
ση της Δευτεροβάθμιας Εκπαίδευσης και λοιπές διατά-
ξεις», και ιδίως την περίπτ. α της παρ. 1 του άρθρου 43 
και την παρ. 3 του άρθρου 11, όπως ισχύουν.

2. Τις διατάξεις των παρ. 1, 2 και της υποπερίπτ. αα 
της περίπτ. α της παρ. 3 του άρθρου 2 του ν.  3966/2011 
(Α’ 118) «Θεσμικό πλαίσιο των Πρότυπων Πειραματικών 
Σχολείων, Ίδρυση Ινστιτούτου Εκπαιδευτικής Πολιτικής, 
Οργάνωση του Ινστιτούτου Τεχνολογίας Υπολογιστών 
και Εκδόσεων «ΔΙΟΦΑΝΤΟΣ» και λοιπές διατάξεις».

3. Τις διατάξεις του άρθρου 90 του κώδικα Νομοθε-
σίας για την Κυβέρνηση και τα Κυβερνητικά όργανα 
που κυρώθηκε με το άρθρο πρώτο του π.δ. 63/2005 
(Α’ 98).

4. Την αριθ. 201408/Υ1/2016 (Β’ 3818) απόφαση του 
Πρωθυπουργού και του Υπουργού Παιδείας, Έρευνας 
και Θρησκευμάτων «Ανάθεση αρμοδιοτήτων στον Υφυ-
πουργό Παιδείας, Έρευνας και Θρησκευμάτων Δημήτριο 
Μπαξεβανάκη».

5. Τις υπ’ αριθ. 38/28.09.2017 και 45/02.11.2017 πρά-
ξεις του Δ.Σ. του Ινστιτούτου Εκπαιδευτικής Πολιτικής 
(Ι.Ε.Π.).

6. Την υπ’ αριθμ. 5018/Β1/12-01-2018 εισήγηση του 
Προϊσταμένου της Γενικής Διεύθυνσης Οικονομικών 
Υπηρεσιών του ΥΠ.Π.Ε.Θ.

7. Το γεγονός ότι από τις διατάξεις του παρόντος δι-
ατάγματος δεν προκαλείται δαπάνη σε βάρος του κρα-
τικού προϋπολογισμού για το τρέχον και τα επόμενα 
οικονομικά έτη.

8. Τη με αριθμό 47/2018 γνωμοδότηση του Συμβου-
λίου της Επικρατείας, μετά από πρόταση του Υφυπουρ-
γού Παιδείας, Έρευνας και Θρησκευμάτων, αποφασί-
ζουμε:

ΚΕΦΑΛΑΙΟ Α’
ΓΕΝΙΚΑ ΠΕΡΙ ΑΞΙΟΛΟΓΗΣΗΣ
ΚΑΙ ΑΞΙΟΛΟΓΟΥΜΕΝΩΝ ΜΑΘΗΜΑΤΩΝ
Άρθρο 1
Σκοπός, πλαίσιο και τρόπος αξιολόγησης

1. ΣΚΟΠΟΣ ΚΑΙ ΠΛΑΙΣΙΟ ΑΞΙΟΛΟΓΗΣΗΣ
Η αξιολόγηση στο Επαγγελματικό Λύκειο (ΕΠΑ.Λ.), ως 
αναπόσπαστο μέρος της εκπαιδευτικής διαδικασίας, επι-
κεντρώνεται στον προσδιορισμό του βαθμού επίτευξης 
των μαθησιακών αποτελεσμάτων που προβλέπονται 
από τα αντίστοιχα Προγράμματα Σπουδών (Π.Σ.).

Ο/Η εκπαιδευτικός παρακολουθεί την προσπάθεια 
και το έργο των μαθητών/-τριών σε όλη τη διαδικασία 
της διδασκαλίας και αξιολογεί τον βαθμό επίτευξης των 
Προσδοκώμενων Μαθησιακών Αποτελεσμάτων. Δίνει το 
στίγμα του σημείου που βρίσκεται ο/η κάθε μαθητής/-
τρία σε σχέση με αυτά. Αποτιμά ποσοτικά και ποιοτικά 
στοιχεία  που  προκύπτουν  από  την  παρατήρηση,  τις 
ατομικές και συλλογικές εργασίες, τους φακέλους ερ-
γασίας, την αυτοαξιολόγηση, τις γραπτές και πρακτικές 
δοκιμασίες. Τα αποτελέσματα αυτής της διαδικασίας 
διαμορφώνουν και την τελική ή αθροιστική αξιολόγη-
ση. Αν το αποτέλεσμα δεν είναι το επιδιωκόμενο, τότε 
απαιτείται αναπροσαρμογή και αναδιαμόρφωση στις 
διδακτικές ενέργειες του/της εκπαιδευτικού, με στόχο 
πάντοτε την αποτελεσματική διδασκαλία. Τα αποτελέ-
σματα της διαμορφωτικής αξιολόγησης χρησιμοποιού-
νται από τον/την εκπαιδευτικό για να διαμορφώσει τις 
περαιτέρω διδακτικές ενέργειες του/της, ενώ της τελικής 
αξιολόγησης για να αποτυπώσει τα τελικά αποτελέσματα 
(βαθμολογία).

2. ΤΡΟΠΟΣ ΚΑΙ ΤΕΧΝΙΚΕΣ ΑΞΙΟΛΟΓΗΣΗΣ
Η  αξιολόγηση  συμπεριλαμβάνει  την  εκτίμηση 
στοιχείων όπως την επίδοση, τον βαθμό επίτευξης προ-
όδου, τη συνεργασία με άλλους/-ες μαθητές/-τριες και 
τον/την εκπαιδευτικό, τη συμμετοχή στην τάξη και στη 
σχολική ζωή κ.λπ.

Για να διαπιστωθεί ο βαθμός και η έκταση, τόσο της 
επίτευξης των προσδοκώμενων μαθησιακών αποτελε-
σμάτων όσο και της συμμετοχής και της δραστηριοποί-
ησης των μαθητών/-τριών, υπάρχουν ποικίλες τεχνικές. 

7706

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

Τεύχος Α’ 76/30.04.2018

Ενδεικτικά αναφέρονται:

α. Η προφορική εξέταση. Γίνεται συνήθως με ερωτή-
σεις που απαιτούν σύντομη (όχι μονολεκτική) ή ελεύ-
θερη απάντηση,

β. Η γραπτή εξέταση. Περιλαμβάνει ερωτήσεις, ιεραρ-
χημένες ως προς το βαθμό δυσκολίας και προσαρμοσμέ-
νες στις ανάγκες των μαθητών/-τριών κάθε σχολείου. 
Μπορεί  να  χρησιμοποιηθεί  μια  ποικιλία  ερωτήσεων, 
όπως:

• Ελεύθερης ανάπτυξης,
• Επιλογής σωστού - λάθους,
• Πολλαπλής επιλογής,
• Σύντομης απάντησης,
• Ερμηνείας γραφικών παραστάσεων κ.λπ.
γ. Η πρακτική εξέταση. Αξιολογείται η ορθή εκτέλεση 

ενός συγκεκριμένου έργου.

δ. Η συμμετοχή στο μάθημα, τόσο κατά τη διεξαγωγή 
της διδασκαλίας, όσο και στις δραστηριότητες που γίνο-
νται στο πλαίσιο του μαθήματος. Επιπλέον, συνεκτιμάται 
η επικοινωνία και συνεργασία στην τάξη (συμμετοχή στη 
συζήτηση, κανόνες διαλόγου, ανταλλαγή απόψεων και 
έκφραση συναισθημάτων και εμπειριών, διαπραγματευ-
τική ικανότητα κ.ά.).

ε. Οι συνθετικές δημιουργικές εργασίες, οι οποίες 
μπορεί να είναι είτε ατομικές είτε ομαδικές για ποικί-
λα, συνήθως επίκαιρα, κοινωνικά-πολιτικά-οικονομικά 
ζητήματα καθώς και η εκπόνηση ερευνητικών εργα-
σιών (project). Οι συνθετικές εργασίες βοηθούν στην 
καλλιέργεια της δημιουργικής και κριτικής ικανότητας 
των μαθητών/-τριών (αναζήτηση και επιλογή πληρο-
φοριών, χρήση ποικίλων πηγών, πρωτότυπη σύλληψη 
θεμάτων και παρουσίαση εργασιών κ.λπ.). Η αξιολόγηση 
των εργασιών μπορεί να γίνεται είτε από τον/την εκπαι-
δευτικό είτε από την ομάδα συνολικά ή από κάθε μέλος 
της και είναι ανάλογη με την ποιότητα της εργασίας, 
λαμβάνοντας υπόψη την πρωτοτυπία, τον δημιουργικό 
χαρακτήρα, την αναλυτική και συνθετική ικανότητα των 
μαθητών/-τριών, την δυσκολία, καθώς και τον τρόπο 
παρουσίασης.

στ. Το ενδιαφέρον και η συμμετοχή του/της μαθητή/-
τριας σε σχολικές δραστηριότητες (ανάληψη εκπόνη-
σης εργασιών, οργάνωση επισκέψεων και εκδηλώσε-
ων κ.τλ.), αλλά και γενικότερα σε θέματα σχετικά με το 
μάθημα.

ζ. Η αυτοαξιολόγηση των μαθητών/-τριών.
η. Το Ατομικό Δελτίο Εργασιών και ο φάκελος του/της 
μαθητή/-τριας, ο οποίος περιλαμβάνει μεταξύ άλλων τις 
εργασίες και τις δραστηριότητες του/της.

Άρθρο 2
Χαρακτηρισμός των διδασκόμενων μαθημάτων

1. Τα μαθήματα της Α’ τάξης του ΕΠΑ.Λ. διακρίνονται σε:
α. Γενικής Παιδείας,
β. Προσανατολισμού και
γ. Επιλογής.
2. Τα μαθήματα της Β’ τάξης διακρίνονται σε:
α. Γενικής Παιδείας και
β. Τεχνολογικά - Επαγγελματικά (μαθήματα Τομέα).
3. Τα μαθήματα της Γ’ τάξης διακρίνονται σε:

α. Γενικής Παιδείας και β. Ειδικότητας.
4. Τα μαθήματα Γενικής Παιδείας που χωρίζονται σε 

κλάδους είναι:

α. Το μάθημα «Μαθηματικά» των Α’, Β’, Γ’ και Δ’ τάξεων 
ημερησίου και εσπερινού ΕΠΑ.Λ. χωρίζεται σε δύο κλά-
δους: i) Άλγεβρα και ii) Γεωμετρία,

β. Το μάθημα «Φυσικές Επιστήμες» της Α’ τάξης ημε-
ρησίου ΕΠΑ.Λ. χωρίζεται σε τρεις κλάδους: i) Φυσική, ii) 
Χημεία και iii) Βιολογία,

γ. Το μάθημα «Φυσικές Επιστήμες» της Α’ τάξης εσπε-
ρινού ΕΠΑ.Λ., των Β’ τάξεων ημερησίου και εσπερινού 
ΕΠΑ.Λ., καθώς και της Γ’ τάξης ημερησίου ΕΠΑ.Λ. χωρί-
ζεται σε δύο κλάδους: i) Φυσική και ii) Χημεία.

5. Τα μαθήματα Τομέα και Ειδικότητας χαρακτηρίζο-

νται ως:

α. θεωρητικά
β. εργαστηριακά
γ. σχεδιαστικά
δ. μικτά (με θεωρητικό και εργαστηριακό μέρος).
6. Ως προς τον τρόπο εξέτασης των μαθητών/-τριών 
κατά τις προαγωγικές εξετάσεις τα μαθήματα ή κλάδοι 
μαθημάτων χαρακτηρίζονται ως:

α. Γραπτώς εξεταζόμενα (είναι όλα τα μαθήματα εκτός 
από τα παρακάτω αναφερόμενα ως μη εξεταζόμενα) και 

β. Μη εξεταζόμενα, τα οποία είναι τα ακόλουθα:
αα. Ερευνητική Εργασία στην Τεχνολογία (μάθημα 

Προσανατολισμού)

ββ.  Σχολικός  Επαγγελματικός  Προσανατολισμός  - 
Ασφάλεια και Υγεία στο χώρο εργασίας (μάθημα Προ-
σανατολισμού)

γγ. Ζώνη Δημιουργικών Δραστηριοτήτων (μάθημα 

Προσανατολισμού)

δδ. Αγωγή Υγείας (μάθημα Επιλογής)
εε. Φυσική Αγωγή
στστ. Τα αμιγώς εργαστηριακά μαθήματα Τομέων
ζζ. Το εργαστηριακό μέρος των μικτών μαθημάτων 

Τομέων.

7. Ως προς τον τρόπο εξέτασης των μαθητών/-τριών 
κατά τις απολυτήριες - πτυχιακές εξετάσεις της Γ’ τάξης 
ημερησίου ΕΠΑ.Λ. από το σχολικό έτος 2017-18 και εφε-
ξής, και της Δ’ τάξης εσπερινού ΕΠΑ.Λ. από το σχολικό 
έτος 2018-19 και εφεξής, τα μαθήματα ή κλάδοι μαθη-
μάτων χαρακτηρίζονται ως:

α. Γραπτώς εξεταζόμενα που είναι τα ακόλουθα:
αα. Νέα Ελληνικά
ββ. Άλγεβρα
γγ. τα θεωρητικά μαθήματα ειδικότητας και το θεω-

ρητικό μέρος των μικτών μαθημάτων ειδικότητας και

δδ. τα σχεδιαστικά μαθήματα ειδικότητας και
β. Μη εξεταζόμενα που είναι τα ακόλουθα:
αα. Γεωμετρία
ββ. Φυσική
γγ. Χημεία
δδ. Ξένη Γλώσσα (Αγγλικά)
εε. Εισαγωγή στις Αρχές της Επιστήμης των Η/Υ
στστ. Φυσική Αγωγή
ζζ. Τα εργαστηριακά μαθήματα ειδικότητας και το ερ-
γαστηριακό μέρος των μικτών μαθημάτων ειδικότητας

Τεύχος Α’ 76/30.04.2018

ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ

7707

ΚΕΦΑΛΑΙΟ Β’
ΑΞΙΟΛΟΓΗΣΗ ΤΗΣ ΕΠΙΔΟΣΗΣ ΤΩΝ ΜΑΘΗΤΩΝ/
ΜΑΘΗΤΡΙΩΝ ΚΑΤΑ ΤΗ ΔΙΑΡΚΕΙΑ ΤΟΥ ΤΕΤΡΑΜΗΝΟΥ
Άρθρο 3
Διαγνωστική αξιολόγηση

1. Από το σχολικό έτος 2018-2019, στην αρχή του σχο-
λικού έτους και μέσα στις δύο πρώτες εβδομάδες από την 
έναρξη των μαθημάτων διεξάγονται υποχρεωτικά στην Α’ 
τάξη διαγνωστικές δοκιμασίες στα μαθήματα και κλάδους 
μαθημάτων  «Νέα  Ελληνικά»,  «Άλγεβρα»,  «Γεωμετρία», 
«Φυσική», «Χημεία» και «Ξένη Γλώσσα (Αγγλικά)». Στις 
επόμενες τάξεις, οι διαγνωστικές δοκιμασίες είναι προαι-
ρετικές και διεξάγονται κατά την κρίση των εκπαιδευτικών 
μόνο σε μαθήματα στα οποία κρίνονται αναγκαίες.
2. Σκοπός των διαγνωστικών δοκιμασιών είναι:
α. Να βοηθήσουν τους/τις εκπαιδευτικούς να προσδι-
ορίσουν το επίπεδο στο οποίο βρίσκονται οι μαθητές/-
τριες διερευνώντας εάν και σε ποιον βαθμό διαθέτουν 
τις προαπαιτούμενες γνώσεις και δεξιότητες, σε σχέση με 
την ύλη που θα διδαχθούν στην τάξη αυτή και να επιση-
μάνουν τυχόν γνωσιακά κενά και μαθησιακές δυσκολίες 
τους, ώστε ανάλογα να προσαρμόσουν την προετοιμα-
σία και την οργάνωση της διδασκαλίας τους.

β. Τα αποτελέσματα των διαγνωστικών δοκιμασιών 
δύνανται να συνεκτιμηθούν από τον/την εκπαιδευτικό 
και κατά τον σχεδιασμό ωρολογίου προγράμματος (ώρες 
διδασκαλίας και διδασκόμενα μαθήματα) στην περίπτω-
ση εφαρμογής πρόσθετης διδακτικής στήριξης ή ενισχυ-
τικής διδασκαλίας. Σε αυτή την περίπτωση, ακολουθεί 
σχετική εισήγηση του/της εκπαιδευτικού προς τον Σύλ-
λογο Διδασκόντων, ο οποίος και αποφασίζει επ’ αυτής.
3. Οι διαγνωστικές δοκιμασίες συνδυάζουν ερωτή-
σεις διαφόρων τύπων, που διατυπώνονται από τους/τις 
διδάσκοντες/-ουσες, όπως προβλέπεται για κάθε μάθη-
μα από τις οικείες διατάξεις και τις σχετικές οδηγίες του 
Ινστιτούτου Εκπαιδευτικής Πολιτικής (Ι.Ε.Π.).

4. Οι διαγνωστικές δοκιμασίες διεξάγονται με ευθύ-
νη των διδασκόντων/-ουσών σε συνεργασία με τον/τη 
Διευθυντή/-ντρια του σχολείου, σε μία διδακτική ώρα, 
χωρίς προειδοποίηση των μαθητών/-τριών.

5. Οι διαγνωστικές δοκιμασίες δεν λαμβάνονται υπόψη 
στην αξιολόγηση της επίδοσης του/της μαθητή/-τριας.
6. Στην αρχή του σχολικού έτους, με ευθύνη του/της 
Διευθυντή/-ντριας του ΕΠΑ.Λ., γίνεται ενημέρωση των 
μαθητών/-τριών και των κηδεμόνων τους για τον σκοπό 
και τον ρόλο της διαγνωστικής αξιολόγησης.

7. Για την επίδοση των μαθητών/-τριών στις διαγνω-
στικές δοκιμασίες, ενημερώνονται οι κηδεμόνες κατά 
τις επισκέψεις τους στο σχολείο. Όπου στο παρόν ανα-
φέρεται ο κηδεμόνας του/της μαθητή/-τριας, νοείται 
ο πατέρας ή η μητέρα ή οποιοδήποτε νόμιμα εξουσι-
οδοτημένο φυσικό πρόσωπο, προκειμένου μόνο περί 
μαθητών/-τριών που δεν έχουν συμπληρώσει το 18ο 
έτος της ηλικίας τους.

Άρθρο 4
Γενικές οδηγίες για τον τρόπο αξιολόγησης των 
μαθημάτων κατά τη διάρκεια του τετραμήνου

1. Όλα τα μαθήματα εξετάζονται και βαθμολογούνται 

χωριστά ανά τετράμηνο.

2. Σε κάθε τετράμηνο, τα μαθήματα Γενικής Παιδείας 
που χωρίζονται σε κλάδους, εξετάζονται και βαθμολο-
γούνται χωριστά για κάθε κλάδο. Στο Ατομικό Δελτίο 
Μαθητή/-τριας (Α.Δ.Μ.) καταχωρίζεται ξεχωριστός Προ-
φορικός Βαθμός Τετραμήνου (Π.Β.Τ.) για κάθε κλάδο, 
ο οποίος αποτυπώνεται και στον έλεγχο επίδοσης. Στο 
τέλος κάθε τετραμήνου καταχωρίζεται ο Προφορικός 
Βαθμός Τετραμήνου (Π.Β.Τ) του μαθήματος, ο οποίος 
προκύπτει από τον μέσο όρο (Μ.Ο.) των Π.Β.Τ. των κλά-
δων του. (Ο Π.Β.Τ. του μαθήματος δεν λαμβάνεται υπόψη 
στον υπολογισμό του Βαθμού Ετήσιας Επίδοσης (Β.Ε.Ε.) 
του μαθήματος, όπως ορίζεται στο άρθρο 23).

3. Σε κάθε τετράμηνο, τα μικτά μαθήματα εξετάζονται 
και βαθμολογούνται χωριστά για κάθε μέρος τους. Στο 
Ατομικό Δελτίο Μαθητή/-τριας (Α.Δ.Μ.) καταχωρίζεται 
ξεχωριστός Προφορικός Βαθμός Τετραμήνου (Π.Β.Τ.) 
για κάθε μέρος, ο οποίος αποτυπώνεται και στον έλεγ-
χο επίδοσης. Στο τέλος κάθε τετραμήνου καταχωρίζεται 
ο Προφορικός Βαθμός Τετραμήνου (Π.Β.Τ.) του μικτού 
μαθήματος, ο οποίος προκύπτει από τον μέσο όρο (Μ.Ο.) 
των Π.Β.Τ. των δύο μερών του. Ο Π.Β.Τ. του μικτού μα-
θήματος δεν λαμβάνεται υπόψη στον υπολογισμό του 
Βαθμού Ετήσιας Επίδοσης (Β.Ε.Ε.) του μικτού μαθήματος, 
όπως ορίζεται στο άρθρο 23.

Άρθρο 5
Βαθμολογική Κλίμακα

1. Η βαθμολογική κλίμακα, με βάση την οποία υπολο-
γίζονται οι βαθμοί επίδοσης των μαθητών/-τριών σε όλα 
τα μαθήματα είναι 0-20 και λεκτικώς προσδιορίζεται με 
τους χαρακτηρισμούς:

Κακώς 0-5
Ανεπαρκώς 5,1 -9,4
Σχεδόν καλώς 9,5-13
Καλώς 13,1-16
Λίαν καλώς 16,1 --18
Άριστα 18,1 - 20

2. Οι Προφορικοί Βαθμοί Τετραμήνου (Π.Β.Τ.) δίνονται 

σε ακέραιους αριθμούς.

3. Για τα γραπτώς εξεταζόμενα μαθήματα, η βαθμολό-
γηση των γραπτών, των προαγωγικών, των απολυτήριων 
και πτυχιακών εξετάσεων γίνεται στην κλίμακα 0-100 
με ακέραιους μόνο αριθμούς και ο τελικός βαθμός του 
γραπτού ανάγεται στην κλίμακα 0-20 και γράφεται ως 
δεκαδικός με προσέγγιση δεκάτου, όπου απαιτείται.

4.  Ο  Μ.Ο.  των  Προφορικών  Βαθμών  Τετραμήνων 
(Π.Β.Τ.) αποτελεί τον Ετήσιο Προφορικό Βαθμό (Ε.Π.Β.) 
σε κάθε μάθημα και δίδεται ως δεκαδικός με προσέγγιση 
δεκάτου, όπου απαιτείται.

5. Ο Βαθμός Ετήσιας Επίδοσης (Β.Ε.Ε.) σε κάθε μάθημα 

δίδεται με προσέγγιση δεκάτου, όπου απαιτείται.

Άρθρο 6
Τρόπος αξιολόγησης κατά τη διάρκεια
του τετραμήνου

Ι. Γραπτώς εξεταζόμενα μαθήματα όλων των τάξεων 
και Μη εξεταζόμενα μαθήματα Γενικής Παιδείας Γ’ τάξης 
(Γεωμετρία, Φυσική, Χημεία, Ξένη Γλώσσα (Αγγλικά), Ει-
σαγωγή στις Αρχές της Επιστήμης των Η/Υ).

